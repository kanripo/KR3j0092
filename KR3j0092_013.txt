# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.254970
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB07n0610-013夢溪筆談-卷十三.
<pb:KR3j0092_SBCK_013-1a>¶
夢溪筆談卷第十三¶
　　　　　　　　　沈　括　存中¶
　　　　權智¶
陵州鹽井深五百餘尺皆石也上下甚寛廣獨¶
　　中間稍狹謂之杖鼔&KR0398;舊自井底用柏木¶
　　爲榦上出井口自木榦垂綆而下方能至¶
　　水井側設大車絞之歳乆井榦摧敗屢欲¶
　　新之而井中隂氣襲人入者輒死無縁措¶
　　手惟&KR0248;有&KR0040;入井則隂氣隨雨而下稍可¶
　　斾工&KR0040;晴復止後有人以一木盤满中貯¶
　　水盤底爲小竅釃水一如雨&KR0039;設於井上¶
　　謂之&KR0040;盤令水下終日不絶如此數月井¶
<pb:KR3j0092_SBCK_013-1b>¶
　　榦爲之一新而陵井之利復舊¶
丗人以竹木牙骨之&KR0011;爲叫子置人喉中吹之¶
　　能作人言謂之顙叫子甞有病瘖者爲人¶
　　所苦煩&KR0072;無以自言聽訟者試取叫子令¶
　　顙之作聲如傀儡子粗能辨其一二其&KR0072;¶
　　獲申此亦可記也¶
莊子曰畜虎者不與全物生物此爲誠言甞有¶
　　人善調山鷓使之&KR0720;莫可與敵人有得其¶
　　術者毎食則以山鷓皮褁肉哺之乆之望¶
　　見其鷓則欲&KR0366;而食之此以所養移其性¶
　　也¶
寳元中党項犯塞時新募萬勝軍未習戰陳遇¶
<pb:KR3j0092_SBCK_013-2a>¶
　　宼多北狄青爲將一日盡取萬勝旗付虎¶
　　翼軍使之出戰虜望其旗易之全軍徑趍¶
　爲虎翼所破殆無遺&KR0011;又青在涇原甞以¶
　　寡當衆度必以竒勝預戒軍中盡捨弓弩¶
　　皆執短兵器令軍中聞鉦一聲則止再聲¶
　　則嚴陣而陽却鉦聲止則大呼而突之士¶
　　卒皆如其教&KR0138;遇敵未接戰遽聲鉦士卒¶
　　皆止再聲皆却虜人大&KR0015;相謂曰孰謂狄¶
　　天使勇時虜人謂青爲天使鉦聲止忽前¶
　　突之虜兵大亂相蹂踐死者不可勝計也¶
狄青爲樞宻副使宣撫廣西時儂智髙守崑崙¶
　　關青至賔州值上元節令大張燈燭首夜¶
<pb:KR3j0092_SBCK_013-2b>¶
　　燕&KR0005;佐次夜燕從軍官三夜饗軍校首夜¶
　　樂飲&KR1794;暁次夜二鼔時青忽稱疾暫起如¶
　　内乆之使人諭孫元規令暫主席行酒少¶
　　服藥乃岀數使人勤勞座客至曉各未敢¶
　　退忽有馳報者云是夜三鼔青已奪崑崙¶
　　矣¶
曹南院知鎮戎軍日甞出戰小捷虜兵引去瑋¶
　　嗔虜兵去已逺乃驅所掠牛羊輜重緩驅¶
　　而還頗失部伍其下憂之言於瑋曰牛羊¶
　　無用徒縻軍不&KR0002;棄之整衆而歸瑋不荅¶
　　使人&KR0248;虜兵去數十里聞瑋利牛羊而師¶
　　不整遽襲之瑋愈緩行得地利處乃止以¶
<pb:KR3j0092_SBCK_013-3a>¶
　待之虜軍將至迎使人謂之曰蕃軍逺來¶
　　必甚疲我不欲乗人之怠請休憩士馬少¶
　　選决戰虜方苦疲甚皆欣然嚴軍歇良乆¶
　瑋又使人諭之歇定可相馳矣於是各鼔¶
　　軍而進一戰大破虜師遂棄牛羊而還徐¶
　謂其下曰吾知虜已疲故爲貪利以誘之¶
　　比其復來幾行百里矣&KR0002;乗銳便戰猶有¶
　勝&KR0018;逺行之人&KR0002;小憩則足痺不能立人¶
　氣亦䦨吾以此取之¶
予友人有任術者甞爲延州臨真尉携家出冝¶
　　秋門是時茶禁甚嚴家人懷越茶數斤稠¶
　　人中馬驚茶忽墜地其人陽驚回身以鞭¶
<pb:KR3j0092_SBCK_013-3b>¶
　　指城門鴟尾市人莫測皆隨鞭所指望之¶
　茶嚢已碎于埃壤矣監司甞使治地訟其¶
　　地多山嶮不可登由此數爲訟者所欺乃¶
　　呼訟者告之曰吾不忍盡爾當貰爾半爾¶
　　所有之地兩畒止供一畒㥀不可欺欺則¶
　盡覆入官矣民信之盡其所有供半旣而¶
　　指一處覆之文致其參差處責之曰我戒¶
　　爾無得欺何爲見&KR0018;今盡入爾田矣凢供¶
　　一畒者悉作兩畒收之更無一犂得隱者¶
　　其權數多此&KR0011;其爲人強毅恢廓亦一時¶
　　之豪也¶
王元澤數歳時客有以一麞一鹿同籠以問雱¶
<pb:KR3j0092_SBCK_013-4a>¶
　　何者是獐何者爲鹿雱實未識良乆對曰¶
　　獐邊者是鹿鹿邊者是獐客大竒之¶
濠州定逺縣一弓手善用矛逺近皆伏其能有¶
　　一偷亦善擊刺常蔑視官軍唯與此弓手¶
　　不相下曰見必與之決生死一日弓手者¶
　　因事至村歩適值偷在市飲酒勢不可避¶
　　遂曵矛而&KR0720;觀者如堵墻乆之各未能進¶
　　弓手者忽謂偷曰尉至矣我與爾皆健者¶
　　汝敢與我尉馬前決生死乎偷曰喏弓手¶
　　應聲㓨之一舉而斃蓋乗其&KR0169;也又有人¶
　　曽遇強寇&KR0720;矛刃方接寇先含水滿口忽¶
　　噀其面其人愕然刃已揕&KR0489;後有一壯士¶
<pb:KR3j0092_SBCK_013-4b>¶
　　復與㓂遇巳先知噀水之事寇復用之水¶
　　&KR0138;出口矛已洞頸蓋已陳芻狗其機已泄¶
　　恃勝失備反受其害¶
陜西因洪水下大石塞山澗中水遂横流爲害¶
　　石之大有如屋者人力不能去州縣患之¶
　　雷簡夫爲縣令乃使人各於石下穿一穴¶
　　度如石大挽石入穴窖之水患遂息也¶
熈寧中髙麗入貢所經州縣悉要地圖所至皆¶
　　造送山川道路形勢險易無不備載至&KR0045;¶
　　州牒州取地圖是時丞相陳秀公守&KR0045;紿¶
　　使者欲盡見兩浙所供圖倣其規摸供造¶
　　及圖至都聚而焚之具以事聞¶
<pb:KR3j0092_SBCK_013-5a>¶
狄青戍涇原日甞與虜戰大勝追奔數里虜忽¶
　　壅遏山踊知其前必遇險士卒皆欲奮擊¶
　　青遽鳴鉦止之虜得引去驗其處果臨深¶
　　澗將佐皆悔不擊青獨曰不然奔亡之虜¶
　　忽止而拒我安知非謀軍已大勝殘宼不¶
　　足利得之無所加重萬一落其術中存亡¶
　　不可知寧悔不擊不可悔不止青後平嶺¶
　　宼賊帥儂智髙兵敗奔邕州其下皆欲窮¶
　　其窟穴青亦不從以為趨利乗勢入不測¶
　　之城必有大敗&KR0005;軍智髙因而獲免天下皆罪¶
　　青不入邕州脫智髙於垂死然青之用兵¶
　　主勝而已不求竒功故未甞大敗計功最¶
<pb:KR3j0092_SBCK_013-5b>¶
　　多卒爲名將譬如奕棊巳勝敵可止矣然¶
　　猶攻撃不巳徃徃大敗此青之所戒也臨¶
　　利而能戒乃青之過人處也¶
瓦橋&KR0028;北與遼人爲隣素無關河爲阻徃歳天¶
　　宅使何承矩守瓦橋始議因陂澤之地潴¶
　　水爲塞欲自相視恐其謀泄日㑹僚佐汎¶
　　舡置酒賞蓼花作蓼花吟數十篇令座客¶
　　属和畫以爲圗傳至京師人莫喻其意自¶
　　此始壅諸淀慶暦中内侍楊懷敏復踵爲¶
　　之至熈寧中又開徐村栁莊等濼皆以徐¶
　　鮑沙唐等河叫猴鷄距五眼等泉爲之原¶
　東合滹沲漳淇易白等水并大河於是自¶
<pb:KR3j0092_SBCK_013-6a>¶
　　保州西北沉逺濼東盡滄州&KR0378;枯海口幾¶
　　八百里悉爲潴潦闊者有及六十里者至¶
　　今&KR0029;爲藩籬或謂侵蝕民田歳失邊粟之¶
　　入此殊不然深冀滄瀛間惟大河滹沲漳¶
　　水所淤方爲美田淤澱不至處悉是斥鹵¶
　　不可種藝異日惟是聚集逰民乱鹹煑鹽¶
　　頗干鹽禁時爲宼盗自爲潴濼姦鹽遂少¶
　　而魚蟹菰葦之利人亦頼之¶
浙帥錢鏐時宣州叛卒五千餘人送&KR0323;錢氏納¶
　　之以爲腹心時羅隠在其幕下屢諫以謂¶
　　敵國之人不可輕信浙帥不聽杭州新治¶
　　城堞樓櫓甚盛浙帥携寮客觀之隱指却¶
<pb:KR3j0092_SBCK_013-6b>¶
　　敵佯不曉曰設此何用浙帥曰君豈不知¶
　　欲備敵耶隱謬曰審如是何不向裏設之¶
　　浙帥大&KR0015;曰本欲拒敵設於内何用對曰¶
　　以隱所見正當設于内耳蓋指宣卒&KR0005;爲¶
　　敵也後浙帥巡衣錦城武勇指揮使徐綰¶
　　許再思挾宣卒爲亂火青山鎮入攻中城¶
　　頼城中有備綰等㝷敗幾於覆國¶
涥化中李繼捧爲定難軍節度使隂與其弟継¶
　　遷謀叛朝廷遣李継&KR0173;率兵討之継&KR0173;馳¶
　　至克胡度河入延福縣自鐵茄驛夜入綏¶
　　州謀其所向継&KR0173;欲徑襲夏州或以謂夏¶
　　州賊帥所在我兵少恐不能克不&KR0002;先據¶
<pb:KR3j0092_SBCK_013-7a>¶
　　石堡以觀賊勢継&KR0173;以爲不然曰我兵旣¶
　少&KR0002;徑入夏州出其不意彼亦未能料我¶
　衆寡&KR0002;先據石堡衆寡已露豈復能進乃¶
　引兵馳入撫寧縣継捧猶未知遂進攻夏¶
　　州継捧狼狽出迎擒之以歸撫寧舊治無¶
　　定河川中數爲虜所危継&KR0173;乃遷縣於滴¶
　　水崖在舊縣之北十餘里皆石崖峭抜十¶
　餘丈下臨無水今謂之囉瓦城者是也熈¶
　寧中所治撫寧城乃撫寧舊城耳本道圖¶
　牒皆不載唯李継&KR0173;西征記言之甚詳也¶
熈寧中党項母梁氏引兵犯慶州大順城慶帥¶
　　遣别將林廣拒守虜圍不解廣使城兵皆¶
<pb:KR3j0092_SBCK_013-7b>¶
　　以弱弓弩射之虜度其勢之所及稍稍近¶
　　城乃易強弓勁弩叢射虜多死遂相擁而¶
　　潰¶
&KR0171;州至崑山縣凢六十里皆淺水無陸途民頗¶
　　病渉乆欲爲長堤但&KR0171;州皆澤國無處求¶
　　土嘉祐中人有獻計就水中以蘧蒢芻藁¶
　　爲墻栽兩行相去三尺去墻六丈又爲一¶
　　墻亦如此漉水中淤&KR0378;實蘧蒢中&KR0248;乾則¶
　　以水車畎去兩墻之間舊水墻間六丈皆¶
　　土留其半以爲堤脚掘其半爲渠取土以¶
　　爲堤毎三四里則爲一橋以通南北之水¶
　　不日堤成至今爲利¶
<pb:KR3j0092_SBCK_013-8a>¶
李允則守雄州北門外民居極多城中地窄欲¶
　　展北城而以遼人通好恐其生事門外舊¶
　　有東嶽行宫允則以銀爲大杳爐陳於廟¶
　　中故不設備一日銀爐爲盗所攘乃大出¶
　　募賞所在張牓捕賊甚急乆之不&KR0023;遂聲¶
　　言廟中屢遭㓂課夫築墻圍之其實展北¶
　　城也不踰旬而就虜人亦不怪之則今雄¶
　　州北&KR0028;城是也大都軍中詐謀未必皆竒¶
　　䇿但當時偶能欺敵而成竒功時人有語¶
　　云用得着敵人休用不着自家羞斯言誠¶
　　然¶
陳述古宻直知建州浦城縣日有人失物捕得¶
<pb:KR3j0092_SBCK_013-8b>¶
　　莫知的爲盗者述古乃紿之曰某廟有一¶
　　鍾能辨盗至靈使人迎置後閤祠之引羣¶
　　囚立鍾前自陳不爲盗者摸之則無聲爲¶
　　盗者摸之則有聲述古自率同職禱鍾甚¶
　　肅祭訖以帷圍之乃隂使人以墨塗鍾良¶
　　乆引囚逐一令引手入帷摸之出乃驗其¶
　　手皆有墨唯有一囚無墨訊之遂承爲盗¶
　　蓋恐鍾有聲不敢摸也此亦古之法出於¶
　　小說¶
熈寧中濉陽界中發汴堤淤田汴水暴至堤防¶
　　頗壊䧟將毀人力不可制都水丞侯叔獻¶
　時蒞其&KR0229;相視其上數十里有一古城急¶
<pb:KR3j0092_SBCK_013-9a>¶
　　發汴堤注水入古城中下流遂涸急使人¶
　　治堤陷次日古城中水盈汴流復行而堤¶
　　陷已完矣徐塞古城所決内外之水平而¶
　　不流瞬息可塞衆皆伏其機敏¶
寳元中党項犯邊有明珠族首領驍悍最爲邊¶
　　患种丗衡爲將欲以計擒之聞其好擊皷¶
　　乃造一馬持戰鼔以銀裏之極華煥宻使¶
　　諜者陽賣之入明珠族後乃擇驍卒數百¶
　　人戒之曰凢見&KR0018;銀鼔自隨者併力擒之¶
　　一日羌酋負鼔而出遂爲丗衡所擒又元¶
　　昊之臣野利常爲謀主守天都山號天都¶
　　大王與元昊乳母白姥有&KR0169;歳除日野利¶
<pb:KR3j0092_SBCK_013-9b>¶
　　引兵巡邊深渉漢境數宿白姥乗間乃譛¶
　　其欲叛元昊疑之丗衡甞得蕃酋之子&KR0171;¶
　　吃曩厚遇之聞元昊甞賜野利寳刀而吃¶
　　曩之父得幸于野利世衡因使吃&KR0494;&KR0060;野¶
　　利刀許之以縁邊職任錦袍眞金帶吃&KR0494;¶
　　得刀以還丗衡乃唱言野利巳爲白姥譛¶
　　死設祭境上爲祭文叙歳除日相見之歡¶
　　入夜乃火燒&KR0083;錢川中盡明虜見火光引¶
　　&KR0016;近邊窺覘乃佯委&KR0021;具而銀器凢千餘¶
　　兩悉棄之虜人争取器皿得元昊所賜刀¶
　　及火爐中見祭文巳燒盡但存數十字元¶
　　昊得之又識其所賜刀遂賜野利死野利¶
<pb:KR3j0092_SBCK_013-10a>¶
　　有大功死不以罪自此君臣猜貳以至不¶
　　能軍平夏之功丗衡計謀居多當時人未¶
　　甚知之丗衡卒乃録其功贈觀察使¶
夢溪筆談卷第十三¶
<pb:KR3j0092_SBCK_013-10b>¶
