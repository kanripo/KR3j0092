# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.164841
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB07n0610-011夢溪筆談-卷十一.
<pb:KR3j0092_SBCK_011-1a>¶
夢溪筆談卷第十一¶
　　　　　　　　　　沈　括　存中¶
　　官政一¶
丗稱陳恕爲三司使改茶法歳計幾増十倍予¶
　　爲三司使時考其籍盖自景德中北戎入¶
　　㓂之後河北糴便之法塲盡此後茶利十¶
　　喪其九恕在任值北虜講解商人頓復歳¶
　　課遂増雖云十倍之多考之尚未盈舊額¶
　　至今稱道蓋不虞之譽也¶
丗傳筭茶有三&KR0003;法最便三&KR0003;者皆謂見錢爲¶
　　一&KR0003;犀牙香藥爲一說爲一說深不然也¶
　　此乃三分法其謂縁邊入納粮草其價折¶
<pb:KR3j0092_SBCK_011-1b>¶
　　爲三分一分支見錢一分折犀象雜貨一¶
　　分折茶爾後又有折塩爲四分法更改不¶
　　一皆非三說也予在三司求得三&KR0003;舊案¶
　　三說者乃是三事博糴爲一說便糴爲一¶
　　說直便爲一說其爲文博糴者極邊糧草¶
　　歳入必欲足常額毎歳自三司抛數下庫¶
　　務先封椿見錢𦂳便錢𦂳茶鈔(緊便錢謂/水路商旅)¶
(所便處𦂳茶鈔謂上三山塲/摧務)然後召人入¶
　　中便糴者次邊粮草乃詣京師等請慢便¶
　　錢慢茶鈔及雜貨(慢便謂道路貨易非便)¶
(處慢茶鈔謂下三/山塲將務)直便者商人取便於縁¶
　　邊入納見錢於京師請領三說先博糴數¶
<pb:KR3j0092_SBCK_011-2a>¶
　　足然後聴便糴及&KR0033;便以此商人競趨爭¶
　　先赴極邉博糴故邉粟常充足不爲諸郡¶
　　分裂粮草之價不能翔踊諸路稅課亦皆¶
　　盈衍此良法也予在三司方欲講求㑹左¶
　　遷不果建議¶
延州故豐林縣城赫連勃勃所築至今謂之赫¶
　　連城緊宻如石斸之皆火岀其城不甚厚¶
　　但馬面極長且宻予親使人𡵯之馬面皆¶
　　長四丈相去六七丈以爲馬面宻則城不¶
　　須太厚人力亦難兼也予曽親見攻城若¶
　馬面長則可反射城下攻者兼宻則矢石¶
　相及敵人至城下則四面矢石臨之須使¶
<pb:KR3j0092_SBCK_011-2b>¶
　　敵人不能到城下乃爲良法今邉城雖厚¶
　　而馬面極短且踈&KR0002;敵人可到城下則城¶
　　雖厚終爲危道其間更多刓其角謂之團¶
　　敵此尤無益全藉𠋣樓角以𤼵矢石以覆¶
　　護城脚但使敵人見備䖏多則自不可存立¶
　　赫連之城深爲可法也¶
劉晏掌南計數百里外物價髙下即日知之人¶
　　有得晏一事予在三司時嘗行之于東南¶
　　毎嵗𤼵運司和糴米于郡縣未知價之髙¶
　　下須先具價申禀然後視其貴賤貴則寡¶
　　取賤則取盈盡得郡縣之價方能契數行¶
　　下比至則粟價已増所以常得貴售晏法¶
<pb:KR3j0092_SBCK_011-3a>¶
　　則令多粟通途郡縣以數十嵗糴價與所¶
　　糴粟數髙下各爲五等具籍于主者(今属/發運)¶
(司)粟價&KR0379;定更不申禀即時廪收但苐一¶
　　價則糴苐五數苐五價則糴苐一數苐二¶
　　價則糴苐四數苐四價則糴苐二數乃即¶
　　馳逓報𤼵運司如此粟賤之地自糴盡極¶
　　數其餘莭級各得其冝已無極售𤼵運司¶
　　仍㑹諸郡所糴之數計之若過於多則損¶
　　貴與逺者尚少則増賤與近者自此粟價¶
　　未嘗失時各當本䖏豐儉即日知價信皆¶
　　有術¶
舊校書官多不恤職事但取舊書以墨漫一字¶
<pb:KR3j0092_SBCK_011-3b>¶
　復注舊字於其側以爲日課自置編校局¶
　只得以朱圍之仍於卷末書校官姓名¶
五代方鎮割據多於舊賦之外重取於民國初¶
　悉皆蠲正稅額一定其間有或重輕未均¶
　䖏随事均之福歙州稅額太重福州則令¶
　　以錢二貫五百折納絹一疋歙州輸官之¶
　絹止重數兩太原府輸賦全除乃以减價¶
　　糴糶補之後人徃徃疑福歙折絹太貴太¶
　　原折米太賤盖不見當時均賦之意也¶
夏秋㳂納之物如塩麴錢之𩔖名件煩碎慶暦¶
　　中有司建議併合歸一名以省帳鈔程文¶
　蕳爲三司使獨以謂仍舊爲便若没其舊¶
<pb:KR3j0092_SBCK_011-4a>¶
　　名異日不知或再敷塩麹則致重&KR0232;此亦¶
　　善慮事也¶
近歳邢壽兩郡各断一獄用法皆誤爲刑曹所¶
　　駮壽州有人殺妻之父母昆弟數口州司¶
　　以不道縁坐妻子刑曹駮曰毆妻之父母¶
　　即是義絶况其謀殺不當復坐其妻邢州¶
　　有盗殺一家其夫婦即時死唯一子明日¶
　　乃死其家財産户絶法給出嫁親女刑曹¶
　　駮曰其家父母死時其子尚生財産乃子¶
　　物出嫁親女乃岀嫁姊妹不合有分此二¶
　　事略同一失於生者一失於死者¶
深州舊治靖安其地鹻滷不可藝植井泉悉是¶
<pb:KR3j0092_SBCK_011-4b>¶
　　𢙣滷景德中議遷州時傅潜家在李晏乃¶
　　奏請遷州于李晏今深州是也土之不毛¶
　　无以異於舊州塩鹻殆與土半城郭朝補¶
　　暮壞至於薪芻亦資於他邑唯胡盧水粗¶
　　給居民然原自外來亦非邊城之利舊州¶
　　之北有安平饒陽兩邑田野饒沃人物繁¶
　　庻正當徐村之口與祁州永寧犬牙相望¶
　　不移州于此而恤其私利亟城李晏者潜¶
　　之罪也¶
律云免官者三載之後降先品二等叙免所居¶
　　官及官當者朞年之後降先品一等叙降¶
　　先品者謂免官二官皆免則從未降之品¶
<pb:KR3j0092_SBCK_011-5a>¶
　　降二等叙之免所居官及官當止一官故¶
　　降未降之品一等叙之今叙官乃從見存¶
　　之官更降一等者誤曉律意也¶
律累降雖多各不得過四等此止法者不徒爲¶
　　之蓋有所礙不得不止據律更犯有歴任¶
　　官者仍累降之所降雖多各不得過四等¶
　　注各謂二官各降不在通計之限二官謂¶
　　職事官散官衛官爲一官勲官爲一官二¶
　　官各四等不得通計乃是共降八等而止¶
　　予考其義蓋除名叙法正四品於正七品¶
　　下叙從四品於正八品上叙即是降先品¶
　　九等免官官當&KR0002;降五等則反重於除名¶
<pb:KR3j0092_SBCK_011-5b>¶
　　此不得不止也此律今雖不用然用法者¶
　　須知立法之意則於新格無所抵梧予檢¶
　　正刑房公事日曽遍詢老法官無一人曉¶
　　此意者¶
邊城守具中有戰棚以長木抗於女墻之上大¶
　　體𩔖敵樓可以離合設之頃刻可就以備¶
　　倉卒城樓摧壞或無樓處受攻則急張戰¶
　　棚以臨之梁侯景攻臺城爲髙樓以臨城¶
　　城上亦爲樓以拒之使壯士交槊&KR0720;于樓¶
　　上亦近此𩔖預備敵人非倉卒可致近歳¶
　　邊臣有議以謂旣有敵樓則戰棚悉可廢¶
　　省恐講之未熟也¶
<pb:KR3j0092_SBCK_011-6a>¶
鞠真卿守潤州民有&KR0720;毆者本罪之外別令先¶
　　歐者出錢以與後應者小人靳財兼不憤¶
　　輸錢于敵人終日紛争相視無敢先下手¶
　　者¶
曹州人趙諌甞爲小官以罪廢唯以録人隂事¶
　　控制閭里無敢迕其意者人畏之甚於宼¶
　　盗官司亦爲其覊紲俯仰取容而已兵部¶
　　貟外郎謝濤知曹州盡得其凶跡逮繫有¶
　　司具前後巨蠧狀奏列章下御史府按治¶
　　姦贓狼籍遂論棄市曹人皆相賀因此有¶
　　告不干已事法著于勒律¶
驛傳舊有三等曰歩逓馬逓急脚遞急脚遞最¶
<pb:KR3j0092_SBCK_011-6b>¶
　　遽日行四百里唯軍興則用之熈寧中又¶
　　有金字牌急脚遞如古之羽檄也以木牌¶
　　朱&KR0238;黄金字光明眩目過如飛電望之者¶
　　無不避路日行五百餘里有軍前機速處¶
　　分則自御前發下三省樞宻院莫得與也¶
皇祐二年吴中大饑殍殣枕路是時范文正領¶
　　浙西發粟及募民存餉爲術甚備呉人喜¶
　　競渡好爲佛事希文乃縱民競渡太守日¶
　　出宴于湖上自春至夏居民空巷出遊又¶
　　召諸佛寺主首諭之曰饑歳工價至賤可¶
　　以大興土木之役於是諸寺工作鼎興又¶
　　新敖倉吏舎日役千夫監司奏劾杭州不¶
<pb:KR3j0092_SBCK_011-7a>¶
　　恤荒政嬉逰不節及公私興造傷耗民力¶
　　文正乃自條叙所以宴遊及興造皆欲以¶
　　發有餘之財以惠貧者貿易飲食工夫服¶
　　力之人仰食於公私者日無慮數萬人荒¶
　　政之施莫此爲大是歳兩浙唯杭州晏然¶
　　民不流徙皆文正之惠也歳饑發司農之¶
　　粟募民興利近歳遂著爲令旣已恤饑因¶
　　之以成就民利此先王之美澤也¶
凢師行因粮於敵最爲急務運粮不但多費而¶
　　勢難行逺予甞計之人&KR0018;米六斗卒自携¶
　　五日乾粮人餉一卒一去可十八日(米六/斗人)¶
(食日二升二人/食之十八日盡)&KR0002;計復回只可進九日二¶
<pb:KR3j0092_SBCK_011-7b>¶
　　人餉一卒一去可二十六日(米一石二斗/三人食日六)¶
(升八日則一夫所&KR0018;已盡給六日粮/遣回後十八日二人食日四升并粮)&KR0002;計¶
　　復回止可進十三日(前八日日食六升後/五日幷囬程日食四)¶
(升并/粮)三人餉一卒一去可三十一日(米一/石八)¶
(斗前六日半四人食日八升减一夫給四/日粮十七日三人食日六升又减一夫給)¶
(九日粮後十八日二/人食日四升并粮)計復回止可進十六¶
　　日(前六日半日食八升中七日日食六/升後十一日并囬程日食四升并粮)三¶
　　人餉一卒極矣&KR0002;興師十萬輜重三之一¶
　　止得駐戰之卒七萬人巳用三十萬人運¶
　　粮此外難復加矣(放回運大湏有援卒縁/運行死亡疾病人數稍)¶
(减且以所减之/食凖援卒所費)運粮之法人&KR0018;六斗此以¶
　　揔數率之也其間隊長不&KR0018;樵汲減半所¶
<pb:KR3j0092_SBCK_011-8a>¶
　　人餉一卒一去可二十六日(米一石二斗/三人食日六)¶
(升八日則一夫所&KR0018;已盡給六日粮/遣回後十八日二人食日四升并粮)&KR0002;計¶
　　復回止可進十三日(前八日日食六升後/五日幷囬程日食四)¶
(升并/粮)三人餉一卒一去可三十一日(米一/石八)¶
(斗前六日半四人食日八升减一夫給四/日粮十七日三人食日六升又减一夫給)¶
(九日粮後十八日二/人食日四升并粮)計復回止可進十六¶
　　日(前六日半日食八升中七日日食六/升後十一日并囬程日食四升并粮)三¶
　　人餉一卒極矣&KR0002;興師十萬輜重三之一¶
　　止得駐戰之卒七萬人巳用三十萬人運¶
　　粮此外難復加矣(放回運大湏有援卒縁/運行死亡疾病人數稍)¶
(减且以所减之/食凖援卒所費)運粮之法人&KR0018;六斗此以¶
　　揔數率之也其間隊長不&KR0018;樵汲減半所¶
<pb:KR3j0092_SBCK_011-8b>¶
　　餘皆均在衆夫更有死亡疾病者所&KR0018;之¶
　　米又以均之則人所&KR0018;常不啻六斗矣故¶
　　軍中不容冗食一夫冗食二三人餉之尚¶
　　或不足&KR0002;以畜乗運之則駞&KR0018;三石馬騾¶
　　一石五斗驢一石比之人運雖&KR0018;多而費¶
　　寡然芻牧不時畜多瘦死一畜死則并所¶
　　&KR0018;棄之較之人&KR0018;利害相半¶
忠萬間夷人祥符中甞宼掠邊臣苟務懷來使¶
　　人招其酋長禄之以券粟自後有俲而爲¶
　　之者不得已又以券招之其間紛争者至¶
　　有自陳&KR0002;某人&KR0138;殺掠&KR0002;干人遂得一券¶
　　我凢殺兵民數倍之多豈得亦以一券見¶
<pb:KR3j0092_SBCK_011-9a>¶
　　紿互相計校爲宼甚者則受多券熙寧中¶
　　㑹之前後凢給四百餘券子孫相承丗丗¶
　　不絶因其爲盗悉誅鋤之罷其舊券一切¶
　　不與自是夷人畏威不復犯塞¶
慶暦中河決北都商胡久之未塞三司度支副¶
　　使郭申錫親徃董作凢塞河決垂合中間¶
　　一埽謂之合龍門功全在此是時屢塞不¶
　　合時合龍門埽長六十歩有水工髙超者¶
　　獻議以謂埽身太長人力不能壓埽不至¶
　　水底故河流不断而繩䌫多絶今當以六¶
　　十歩爲三節毎節埽長二十歩中間以索¶
　　連属之先下第一節待其至底穴壓第二¶
<pb:KR3j0092_SBCK_011-9b>¶
　第三舊工爭之以爲不可云二十歩埽不¶
　能断漏徒用三節所費當倍而決不塞超¶
　謂之曰第一埽水信未断然勢必殺半壓¶
　第二埽止用半力水縱未断不過小漏耳¶
　第三節乃平地施工足以盡人力處置三¶
　　節旣定即上兩節自爲濁&KR0378;所淤不煩人¶
　　功申錫主前議不聽超&KR0003;是時賈魏公帥¶
　　北門獨以超之言爲然隂遣數千人於下¶
　　流收漉流埽旣定而埽果流而河決愈甚¶
　　申錫坐謫卒用超計商胡方定¶
鹽之品至多前史所載夷狄間自有十餘種中¶
　　國所出亦不減數十種今公私通行者四¶
<pb:KR3j0092_SBCK_011-10a>¶
　　種一者末鹽海鹽也河北京東淮南兩浙¶
　　江南東西荆湖南北福建廣南東西十一¶
　　路食之其次顆鹽解州鹽澤及𣈆絳潞澤¶
　　所出京畿南京京西陜西河東褒劒等處¶
　　食之又次井鹽鑿井取之益梓利夔四路¶
　　食之又次崖鹽生於土崖之間階成鳯等¶
　　州食之唯陜西路顆鹽有定課歳爲錢二¶
　　百三十萬緡自餘盈虚不常大約歳入二¶
　　千餘萬緡唯末鹽歳自抄三百萬供河北¶
　　邊糴其他皆給本處經費而巳縁邊糴買¶
　　仰給於度支者河北則海末鹽河東陜西¶
　　則顆鹽及蜀茶爲多運鹽之法凢行百里¶
<pb:KR3j0092_SBCK_011-10b>¶
　　陸運斤四錢舩運斤一錢以此爲率¶
太常博士李處厚知廬州值縣甞有歐人死者¶
　　處厚往驗傷以糟胾&KR0069;湯之𩔖薄之都無¶
　　傷跡有一老父求見曰邑之老書史也知¶
　　驗傷不見其跡此易辨也以新赤油繖日¶
　　中覆之以水沃其屍其跡必見處厚如其¶
　　言傷跡宛然自此江淮之間官司徃徃用¶
　　此法¶
錢塘江錢氏時爲石堤堤外又植大才十餘行¶
　　謂之滉柱寳元康定間人有獻議取滉柱¶
　　可得良材數十萬杭帥以爲然旣而舊木¶
　　出水皆朽敗不可用而滉柱一空石堤爲¶
<pb:KR3j0092_SBCK_011-11a>¶
　　洪濤所激歳歳摧決蓋昔人埋柱以折其¶
　　怒勢不與水争力故江濤不能爲患杜偉¶
　　長爲轉運使人有獻&KR0003;自浙江稅塲以東¶
　　移退數里爲月堤以避怒水衆水工皆以¶
　　爲便獨一老水工以爲不然宻諭其黨曰¶
　　移堤則歳無水患&KR0002;曹何所衣食衆人樂¶
　　其利乃從而和之偉長不悟其計費以鉅¶
　　萬而江堤之害仍歳有之近年乃講月堤¶
　　之利濤害稍稀然猶不&KR0002;滉柱之利然所¶
　　費至多不復可爲¶
陜西顆鹽舊法官自般運置務拘賣兵部貟外¶
　　郎范祥始爲鈔法令商人就邊郡入錢四¶
<pb:KR3j0092_SBCK_011-11b>¶
　　貫八百售一鈔至解池請鹽二百斤任其¶
　　私賣得錢以實塞下省數十郡般運之勞¶
　　異日輦車牛驢以鹽&KR0229;死者歳以萬計冒¶
　　禁抵罪者不可勝數至此悉免行之旣乆¶
　　鹽價時有低昂又於京師置都鹽院陜西¶
　　轉運司自遣官主之京師食鹽斤不足三¶
　　十五錢則歛而不發以長鹽價過四十則¶
　　大發庫鹽以壓商利使鹽價有常而鈔法¶
　　有定數行之數十年至今以爲利也¶
河北鹽法　太祖皇帝甞降墨勅聽民間賈販¶
　　唯收稅錢不許官𣙜其後有司屢請閉固¶
　　仁宗皇帝又有批詔云朕終不使河北百¶
<pb:KR3j0092_SBCK_011-12a>¶
　　姓常食貴鹽獻議者悉罷遣之河北父老¶
　　皆掌中掬&KR0069;藉火焚香望闕歡呼稱謝熙¶
　　寧中復有獻謀者予時在三司求訪　兩¶
　　朝墨勅不獲然人人能誦其言議亦竟寢¶
夢溪筆談卷第十一¶
