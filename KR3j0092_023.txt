# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.661846
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB07n0610-023夢溪筆談-卷二十三.
<pb:KR3j0092_SBCK_023-1a>¶
夢溪筆談卷第二十三¶
　　　　　　　　沈　括　存中¶
　　　　譏謔(謬誤附)¶
石曼卿爲集賢校理微行倡舘爲不逞者所窘¶
　　曼卿醉與之校爲街司所録曼卿詭怪不¶
　　覊謂主者曰只乞就本廂科決欲詰旦歸¶
　　舘供職廂帥不喻其謔曰此必三舘吏人¶
　　也杖而遣之¶
司馬相如叙上林諸水曰丹水紫淵㶚滻涇渭¶
　　八川分流相背而異態灝溔潢𣻌東注太¶
　　湖李善注太湖所謂震澤按八水皆入大¶
　　河如何得東注震澤又白樂天長恨歌云¶
<pb:KR3j0092_SBCK_023-1b>¶
　　峨嵋山下少人行旌旗無光日色薄峨嵋¶
　　在嘉州與幸蜀路全無交渉杜甫武侯廟¶
　　柏詩云霜皮溜雨四十圍黛色叅天二千¶
　　尺四十圍乃是徑七尺無乃太細長乎防¶
　　風氏身廣九畒長三丈&KR0078;室畒廣六尺九¶
　　畒乃五丈四尺如此防風之身乃一餅餤¶
　　耳此亦文章之病也¶
庫藏中物物數足而名差玄者帳籍中謂之色¶
　　繳(音/叫)甞有一從官知審官西院引見一武¶
　　人於格合遷官其人自陳年六十無材力¶
　　乞致仕叙致謙厚甚有可觀主判攘手曰¶
　　某年七十二尚能拳歐數人此轅門也方¶
<pb:KR3j0092_SBCK_023-2a>¶
　　六十歳豈得遽自引退京師人謂之色繳¶
舊日官爲中允者極少唯老於幕官者累資方¶
　　至故爲之者多潦倒之人近歳州縣官進¶
　　用者多除中允遂有冷中允熱中允又集¶
　　賢殿修撰舊多以舘閣乆次者爲之近歳¶
　　有自常官超授要任未至從官者多除修¶
　　撰亦有冷撰熱撰時人謂熱中允不博冷¶
　　修撰¶
梅詢爲翰林學士一日書詔頗多屬思甚苦操¶
　　觚循堦而行忽見一老卒卧於日中欠伸¶
　　甚適梅忽嘆曰暢哉徐問之曰汝識字乎¶
　　曰不識字梅曰更快活也¶
<pb:KR3j0092_SBCK_023-2b>¶
有一南方禪僧到京師衣間緋袈裟主事僧素¶
　　不識南宗體式以爲妖服執歸有司尹正¶
　　見之亦遲疑未能断良乆喝岀禪僧以袈¶
　　裟送報慈寺&KR0378;迦葉披之人以謂此僧未¶
　　有見處却是知府具一&KR0215;眼¶
士人應敵文章多用他人議論而非心得時人¶
　　爲之語曰問即不㑹用則不錯¶
張唐卿進士第一人及第期集于興國寺題壁¶
　　云一舉首登龍虎牓十年身到鳯凰池有¶
　　人續其下云君看姚曄并梁固不得朝官¶
　　未可知後果終於京官¶
信安滄景之間多蚊虻夏月牛馬皆以&KR0378;塗之¶
<pb:KR3j0092_SBCK_023-3a>¶
　　不尓多爲蚊虻所斃郊行不敢乗馬馬爲¶
　　蚊虻所毒則狂逸不可制行人以獨輪小¶
　　車馬鞍蒙之以乗謂之木馬挽車者皆衣¶
　　韋袴冬月作小坐床冰上拽之謂之凌床¶
　　予甞按察河朔見挽床者相屬問其所用¶
　　曰此運使凌床此提刑凌床也聞者莫不¶
　　掩口¶
廬山簡寂觀道士王告好學有文與星子令相¶
　善有邑豪修醮告當爲都工都工薄有施¶
　　利一客道士自言衣紫當爲都工訟于星¶
　　子云職位顛倒稱号不便星子令封牒與¶
　告吿乃判牒曰客僧做寺主俗諺有云散¶
<pb:KR3j0092_SBCK_023-3b>¶
　　衆奪都工敎門無例雖紫衣與黄衣稍異¶
　　奈本觀與別觀不同非爲稱呼蓋利乎其¶
　　中有物妄自尊顯豈所謂大道無名冝自¶
　　退藏無抵刑憲告後歸貫登科爲健吏至¶
　　祠部貟外郎江南西路提㸃刑獄而卒¶
舊制三班奉職月俸錢七百驛券肉半斤祥符¶
　中有人爲詩題所在驛&KR0213;間曰三班奉職¶
　實堪悲卑賤孤寒即可知七百料錢何日¶
　　冨半斤羊肉幾時肥　朝廷聞之曰如此¶
　　何以責廉隅遂増今俸¶
甞有一名公初任縣尉有舉人&KR0300;書索米戯爲¶
　　一詩荅之曰五貫九百五十俸省錢請作¶
<pb:KR3j0092_SBCK_023-4a>¶
　　足錢用妻兒尚未厭糟糠僮僕豈免遭飢¶
　凍贖典贖解不曽休喫酒喫肉何曾夢爲¶
　報江南癡秀才更來謁索覓甚瓮熈寧中¶
　　例増選人俸錢不復有五貫九百俸者此¶
　實飬廉隅之本也¶
石曼卿&KR0004;登科有人訟科&KR0163;覆考落數人曼卿¶
　　是其數時方期集于興國寺符至追所賜¶
　　勅牒靴服數人皆啜泣而起曼卿獨解靴¶
　　&KR0129;還使人露體戴幞頭復坐語𥬇終席而¶
　　去次日&KR0013;黜者皆授三班借職曼卿爲一¶
　　絶句曰無才且作三班借請俸争如録事¶
　叅從此罷稱郷貢進且須走馬東西南¶
<pb:KR3j0092_SBCK_023-4b>¶
蔡景繁爲河南軍巡判官曰縁事至留司御史¶
　臺閱案牘得乾德中回南郊儀仗使司牒¶
　　檢云准來文取索本京大駕鹵簿勘㑹本¶
　　京鹵簿儀仗先於清泰年中末帝將帶逃¶
　走不知所在¶
江南宋齊丘智謀之士也自以謂江南有精兵¶
　　三十萬士卒十萬大江當十萬而已當十¶
　萬江南&KR0004;主本徐温飬子及僣号遷徐氏¶
　　于海陵中主繼統用齊丘謀徐氏無男女¶
　　少長皆殺之其後齊丘甞有一小兒病閉¶
　　閤謝客中主置燕召之亦不出有老樂工¶
　　且𩀱瞽作一詩書紙鳶上放入齊丘第中¶
<pb:KR3j0092_SBCK_023-5a>¶
　　詩曰化家爲國實良圖緫是先生畫計謨¶
　　一箇小兒抛不得上皇當日合何如海陵¶
　　州宅之東至今有小兒墳數十皆當時所¶
　　殺徐氏之族也¶
有一故相逺𣲖在姑&KR0171;有嬉遊書其壁曰大丞¶
　　相再從姪某甞遊有士人李璋素好訕謔¶
　　題其傍曰混元皇帝三十七代孫李璋繼¶
　　至¶
呉中一士人曽爲轉運司别試解頭以此自&KR0018;¶
　　好附託顯位是時侍御史李制知常州丞¶
　　相莊敏龐公知湖州士人遊毗陵挈其徒¶
　　飲倡家顧謂一騶卒曰汝徃白李二我在¶
<pb:KR3j0092_SBCK_023-5b>¶
　　此飲速遣有司持酒肴來李二謂李御史¶
　　也俄頃郡厨以飲食至甚爲豐腆有一蓐¶
　　醫適在其家見其事後至御史之家因語¶
　　及之李君極怪使人捕得騶卒乃兵馬都¶
　　監所假受士人敎戒就使庖買飲食以紿¶
　　坐客耳李乃杖騶卒使街司白士人出城¶
　　郡僚有相善者出與之别唁之曰倉卒遽¶
　　行當何所詣士人應之曰且徃湖州依龐¶
　　九耳聞者莫不大𥬇¶
館閣每夜輪校官一人直宿如有故不宿則虚¶
　　其夜謂之豁宿故事豁宿不得過四至第¶
　　五日即須入宿遇豁宿例於宿暦名位下¶
<pb:KR3j0092_SBCK_023-6a>¶
　　書腹肚不安免宿故舘閣宿暦相傳謂之¶
　　害肚暦¶
呉人多謂梅子爲曹公以其甞望梅止渴也又¶
　　謂鵞爲右軍有一士人遺人醋梅與燖鵞¶
　　作書云醋浸曹公一甏湯燖右軍兩&KR0215;聊¶
　　備一饌¶
夢溪筆談卷第二十三¶
<pb:KR3j0092_SBCK_023-6b>¶
