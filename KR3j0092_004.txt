# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:30.881484
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0610-004夢溪筆談-卷四.
<pb:KR3j0092_SBCK_004-1a>¶
夢溪筆談卷第四¶
　　　　　　　　　沈　括　存中¶
　　　　辯證¶
司馬相如上林賦叙上林諸水曰丹水紫淵㶚¶
　　滻涇渭八川分流相背而異態灝溔潢&KR0222;¶
　　東注太湖八川自入大河大河去太湖數¶
　　千里中間隔太山及淮濟大江何縁與太¶
　　湖相渉郭璞江賦云注五湖以漫漭灌三¶
　　江而漰沛墨子曰禹治天下南爲江漢淮¶
　　汝東流注之五湖孔安國曰自彭蠡江分¶
　　爲三入于震澤後爲北江而入于海此皆¶
　　未甞詳考地理江漢至五湖自隔山其末¶
<pb:KR3j0092_SBCK_004-1b>¶
　　乃遶出五湖之下流徑入于海何縁入于¶
　　五湖淮汝徑自徐州入海全無交渉禹貢¶
　　云彭蠡旣潴陽鳥攸居三江旣入震澤底¶
　　定以對文言則彭蠡水之所潴三江水之¶
　　所入非入于震澤也震澤上源皆山環之¶
　　了無大川震澤之委乃多大川亦莫知孰¶
　　爲三江者蓋三江之水無所入則震澤壅¶
　　而爲害三江之水有所入然後震澤底定¶
　　此水之理也¶
海州東海縣西北有二古墓圖誌謂之黄兒墓¶
　　有一石碑已漫滅不可讀莫知黄兒者何¶
　　人石延年通判海州因行縣見之曰漢二¶
<pb:KR3j0092_SBCK_004-2a>¶
　　踈東海人此必其墓也遂謂之二踈墓刻¶
　　碑于其傍後人又收入圖經予按踈廣東¶
　　海蘭陵人蘭陵今属沂州承縣今東海縣¶
　　乃漢之贛榆自属琅瑘郡非古之東海也¶
　　今承縣東四十里自有踈廣墓其東又二¶
　　里有踈受墓延年不講地誌但見今謂之¶
　　東海縣遂以二踈名之極爲乖誤大凢地¶
　　名如此者至多無足紀者此乃予初仕爲¶
　　沐陽主簿日始見圖經中増此事後丗不¶
　　知其因徃徃以爲實録謾誌于此以見天¶
　　下地書皆不可堅信其北又有孝女塚廟¶
　　貌甚盛著在祀典孝女亦東海人贛榆旣¶
<pb:KR3j0092_SBCK_004-2b>¶
　　非東海故境則孝女塚廟亦後人附㑹縣¶
　　名爲之耳¶
楊文公談苑記江南後主患清暑閣前草生徐¶
　　鍇令以桂屑布甎縫中宿草盡死謂吕氏¶
　　春秋云桂枝之下無&KR0258;木蓋桂枝味辛螫¶
　　故也然桂之殺草木自是其性不爲辛螫¶
　　也雷公炮炙論云以桂爲丁以釘木中其¶
　　木即死一丁至㣲未必能螫大木自其性¶
　　相制耳¶
天下地名錯&KR0333;乖謬率難考信如楚章華臺亳¶
　　州城父縣陳州商水縣荆州江陵長林監¶
　　利縣皆有之乾谿亦有數處據左傳楚靈¶
<pb:KR3j0092_SBCK_004-3a>¶
　　王七年成章華之臺與諸侯落之杜預注¶
　　章華臺在華容城中華容即今之&KR0101;利縣¶
　　非岳州之華容也至今有章華故臺在縣¶
　　郭中與杜預之&KR0003;相符亳州城父縣有乾¶
　　谿其側亦有章華臺故臺基下徃徃得人¶
　　骨云楚靈王戰死于此商水縣章華之側¶
　　亦有乾谿薛綜注張衡東京賦引左氏傳¶
　　乃云楚子成章華之臺于乾谿皆誤&KR0003;也¶
　　左傳實無此文章華與乾谿元非一處楚¶
　　靈王十二年王狩于州來使蕩侯潘子司¶
　　馬督囂尹午陵尹喜帥師圍徐以懼吴王¶
　　次于乾谿此則城父之乾谿靈王八年許¶
<pb:KR3j0092_SBCK_004-3b>¶
　　遷于夷者乃此地十三年公子比爲亂使¶
　觀從從師于乾谿王衆潰靈王亡不知所¶
　　在平王即位殺囚衣之王服而流諸漢乃¶
　　取塟之以靖國人而赴以乾谿靈王實縊¶
　　于芋尹申亥氏他年申亥以王柩告乃改¶
　　葬之而非死于乾谿也昭王二十七年吴¶
　　伐陳王帥師救陳次于城父將戰王卒于¶
　城父而春秋又云弑其君于乾谿則後丗¶
　　謂靈王實死于是理不足怪也¶
今人守郡謂之建麾蓋用顔延年詩一麾乃出¶
　　守此誤也延年謂一麾者乃指麾之麾如¶
　　武王右秉白旄以麾之麾非旌麾之麾也¶
<pb:KR3j0092_SBCK_004-4a>¶
　　延年阮始平詩云屢薦不入官一麾乃出¶
　　守者謂山濤薦咸爲吏部郎三上武帝不¶
　　用後爲荀勉一擠遂出始平故有此句延¶
　　年&KR0013;擯以此自託耳自杜牧爲登樂遊原¶
　　詩云擬把一麾江海去樂遊原上望昭陵¶
　　始謬用一麾自此遂爲故事¶
除拜官職謂除其舊籍不然也除猶易也以新¶
　　易舊曰除如新舊歳之交謂之歳除易除¶
　　戎器戒不虞以新易弊所以備不虞也堦¶
　　謂之除者自下而上亦更易之義¶
丗人&KR0030;韓退之小面而美髯著紗帽此乃江南¶
　　韓熈載耳尚有當時所&KR0030;題誌甚明熈載¶
<pb:KR3j0092_SBCK_004-4b>¶
　　謚文靖江南人謂之韓文公因此遂謬以¶
　　爲退之退之肥而寡髯元豐中以退之從¶
　　享文宣王廟郡縣所&KR0030;皆是熈載後丗不¶
　　復可辯退之遂爲熈載矣¶
今之數錢百錢謂之陌者借陌字用之其實只¶
　　是百字如什與伍耳唐自皇甫鏄爲墊錢¶
　　法至昭宗末乃定八十爲百漢隱帝時三¶
　　司使王章毎出官錢又減三錢以七十七¶
　　爲百輸官仍用八十至今輸官錢有用八¶
　　十陌者唐書開元錢重二銖四參今蜀部¶
　　亦以十參爲一銖參乃古之絫字恐相傳¶
　　之誤耳¶
<pb:KR3j0092_SBCK_004-5a>¶
前史稱嚴武爲劒南節度使放肆不法李白爲¶
　　之作蜀道難按孟棨所記白初至京師賀¶
　　知章聞其名首詣之白出蜀道難讀未畢¶
　　稱嘆數四時乃天寳初也此時白已作蜀¶
　　道難嚴武爲劒南乃在至德以後肅宗時¶
　　年代甚逺蓋小&KR0003;所記各得於一時見聞¶
　　本末不相知率多舛誤皆此文之&KR0011;李白¶
　　集中稱刺章仇兼瓊與唐書所載不同此¶
　　唐書誤也¶
舊尚書禹貢云雲夢土作乂　太宗皇帝時得¶
　　古本尚書作雲土夢作乂詔改禹貢從古¶
　　本予按孔安國注雲夢之澤在江南不然¶
<pb:KR3j0092_SBCK_004-5b>¶
　　也據左傳吴人入郢楚子渉睢濟江入于¶
　　雲中王寢盗攻之以戈擊王王奔鄖楚子¶
　　自郢西走渉睢則當出于江南其後渉江¶
　　入于雲中遂奔鄖鄖則今之安州渉江而¶
　　後至雲入雲然後至鄖則雲在江北也左¶
　　傳曰鄭伯如楚王以田江南之夢杜預注¶
　　云楚之雲夢跨江南北曰江南之夢則雲¶
　　在江北明矣元豐中予自隨州道安陸入¶
　　于漢口有景陵主簿郭思者能言漢&KR0198;間¶
　　地理亦以謂江南爲夢江北爲雲予以左¶
　　傳驗之思之&KR0003;信然江南則今之公安石¶
　　首建寧等縣江北則玉沙監利景陵等縣¶
<pb:KR3j0092_SBCK_004-6a>¶
　　乃水之所委其地最下江南二浙水出稍¶
　　髙方土而夢已作乂矣此古本之爲允也¶
夢溪筆談卷第四¶
<pb:KR3j0092_SBCK_004-6b>¶
