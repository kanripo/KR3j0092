# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.583671
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB07n0610-021夢溪筆談-卷二十一.
<pb:KR3j0092_SBCK_021-1a>¶
夢溪筆談卷第二十一¶
　　　　　　　　　沈　括　存中¶
　　　　異事(異疾附)¶
世傳虹&KR0014;入溪澗飲水信然熈寕中予使契丹¶
　　至其極北黒水境永安山下卓帳是時新¶
　　雨霽見虹下帳前澗中予與同職扣澗觀¶
　　之虹兩頭皆垂澗中使人過澗隔虹對立¶
　　相去數丈中間如隔絹縠自西望東則見¶
(盖反/虹也)立澗之東西望則爲日所鑠都無所¶
　　覩乆之稍稍正東踰山而去次日行一程¶
　　又復見之(孫彦先云虹乃雨中日/影也日照雨則有之)¶
皇祐中&KR0171;州民家一夜有人以白堊書其墻壁¶
<pb:KR3j0092_SBCK_021-1b>¶
　　悉似在字字稍異一夕之間數萬家無一¶
　　遺者至於卧内深𨼆之䖏户牗間無不到¶
　　者莫知其然後亦無他異¶
延州天山之巔有奉國佛寺寺庭中有一墓世¶
　　傳尸毗王之墓也尸毗王出於佛書大智¶
　　論言嘗割身肉以飼餓鷹至割肉盡今天¶
　　山之下有濯筋河其縣爲膚施縣詳膚施¶
　　之義亦與尸毗王&KR0003;相符按漢書膚施縣¶
　　乃秦縣名此時尚未有佛書疑後人傳㑹¶
　　縣名爲&KR0003;雖有唐人一碑已漫㓕㫁折不¶
　　可讀慶暦中施昌言鎮鄜延乃壊奉國寺¶
　　爲倉發尸毗墓得千餘秤炭其棺槨皆朽¶
<pb:KR3j0092_SBCK_021-2a>¶
　　有枯骸尚完脛骨長二尺餘髗骨大如斗¶
　　并得玉環玦七十餘件玉衝牙長僅盈尺¶
　　皆爲在位者所取金銀之物即入于役夫¶
　　争取珎寳遺骸多爲拉碎但貯一小函中¶
　　埋之東上閤門使夏元象時爲兵馬都監¶
　　親董是役爲予言之甚詳至今天山倉側¶
　　昏後獨行者徃徃與&KR0017;神遇郡人甚畏之¶
予於譙亳得一古鏡以手循之當其中心則摘¶
　　然如灼龜之聲人或曰此夾鏡也然夾不¶
　　可鑄須兩重合之此鏡甚薄畧無銲跡恐¶
　　非可合也就使銲之則其聲當銑塞今扣¶
　　之其聲泠然纎逺既因抑按而響剛銅當¶
<pb:KR3j0092_SBCK_021-2b>¶
　　破柔銅不&KR0014;如此澄瑩洞徹歴訪鏡工皆¶
　　罔然不測¶
世傳湖湘間因震雷有&KR0017;神書謝仙火三字於¶
　　木柱上其字入木如刻倒書之此&KR0003;甚著¶
　　近&KR0010;秀州華亭縣亦因雷震有字在天王¶
　　寺屋柱上亦倒書云髙洞&KR0045;鴉一十六人¶
　　火令章凡十一字内令章兩字特竒勁似¶
　　唐人書體至今尚在頗與謝仙火事同所¶
　　謂火者疑&KR0002;隊伍&KR0002;千人爲一火耳予在¶
　　漢東時清明日雷震死二人於州守园中¶
　　脇上各有兩字如墨筆畫扶踈類柏葉不¶
　　知何字¶
<pb:KR3j0092_SBCK_021-3a>¶
元厚之少時曽夢人告之異日當爲翰林學士¶
　　須凡弟數人同在禁林厚之自思素無兄¶
　　弟疑此夢爲不然熈寕中厚之除學士同¶
　　時相先後入學士院一人韓持國維一陳¶
　　和叔繹一鄧文約綰一楊元素繪并厚之¶
　　名絳五人名皆從系始悟弟兄之&KR0003;¶
木中有文多是柹木治平初杭州南新縣民家¶
　　析&KR0964;木中有上天大國四字予親見之書¶
　　法𩔖顔真卿極有筆力國字中間或字仍¶
　　起挑作尖口全是顔筆知其非偽者其横¶
　　畫即是横理斜畫即是斜理其木直剖偶¶
　　當天字中分而天字不破上下兩畫并一¶
<pb:KR3j0092_SBCK_021-3b>¶
　　脚皆横挺出半指許如木中之節以兩木¶
　　合之如合契焉¶
盧中甫家呉中嘗未明而起墻柱之下有光熠¶
　　然就視之似水而動急以油紙扇挹之其¶
　　物在扇中滉𣻌正如水銀而光艶爛然以¶
　　火燭之則了無一物又魏國大主家亦嘗¶
　　見此物李團練評嘗言予與中甫所見無¶
　　少異不知何異也予昔年在海州曽夜煮¶
　　塩鴨𡖉其間一𡖉爛然通明如玉熒熒然¶
　　屋中盡明置之噐中十餘日臭腐㡬盡愈¶
　　明不已&KR0171;州錢僧孺家煮一鴨𡖉亦如是¶
　　物有相似者必自是一類¶
<pb:KR3j0092_SBCK_021-4a>¶
予在中書檢正時閱雷州奏牘有人爲鄊民誀¶
　　死問其狀鄊民&KR0014;以熟食呪之俄頃膾炙¶
　　之類悉復爲完&KR0079;又呪之則熟&KR0079;復爲生¶
　　&KR0079;又呪之則生&KR0079;&KR0014;動復使之&KR0014;活牛者¶
　　復爲牛羊者復爲羊但小耳更呪之則漸¶
　　大既而復呪之則還爲熟食人有食其&KR0079;¶
　　覺腹中滛滛而動必以金帛求解金帛不¶
　　至則腹裂而死所食牛羊自裂中出獄具¶
　　案上觀其呪語但曰東方王母桃西方王¶
　　母桃兩句而巳其他但道其所&KR0082;更無他¶
　　術¶
壽州八公山側土中及溪澗之間徃徃得小金¶
<pb:KR3j0092_SBCK_021-4b>¶
　　餅上有篆文劉主字世傳淮南王藥金也¶
　　得之者至多天下謂之印子金是也然止¶
　　於一印重者不過半兩而已鮮有大者予¶
　　甞於壽春漁人䖏得一餅言得於淮水中¶
　　凡重七兩餘面有二十餘印背有五指及¶
　　掌㾗紋理分明傳者以謂埿之所化手㾗¶
　　正如握埿之迹襄随之間故春陵白水地¶
　　𤼵土多得金麟趾裊裭麟趾中空四傍皆¶
　　有文刻極工巧裊&KR1389;作團餅四邉無模範¶
　　跡似於平物上滴成如今乾&KR0964;土人謂之¶
　　&KR0964;子金趙飛鷰外傳帝窺趙昭儀浴多裒¶
　　金餅以賜侍兒私婢殆此類也一枚重四¶
<pb:KR3j0092_SBCK_021-5a>¶
　　兩餘乃古之一斤也色有𬗋艶非他金可¶
　　比以刀切之柔甚於鉛雖大塊亦可刀切¶
　　其中皆虚軟以石磨之則霏霏成屑小&KR0003;¶
　　麟趾裊&KR1389;乃婁敬所為藥金方家謂之婁¶
　　金和藥最良漢書註亦云異於他金予在¶
　　漢東一&KR0010;凡數家得之有一窖數十餅者¶
　　予亦買得一餅¶
舊俗正月望夜迎厠神謂之𬗋姑亦不必正月¶
　　常時皆可召予少時見小兒軰等閑則召¶
　　之以爲嬉𥬇親戚間曽有召之而不肯去¶
　　者兩見有此自後遂不敢召景祐中太常¶
　　博士王綸家因迎𬗋姑有神降其閨女自¶
<pb:KR3j0092_SBCK_021-5b>¶
　　&KR0091;上帝後宫諸女&KR0014;文章頗清麗今謂之¶
　　女仙集行于世其書有數體甚有筆力然¶
　　皆非世間篆𨽻其名有藻牋篆茁金篆十¶
　　餘名綸與先君有舊予與其子弟逰見其¶
　　筆跡其家亦時見其形但自腰以上見之¶
　　乃好女子其下常爲雲氣所擁善鼓筝音¶
　　調凄婉聴者忘倦甞謂其女曰&KR0014;乗雲與¶
　　我逰乎女子許之乃自其庭中涌白雲如¶
　　蒸女子踐之雲不&KR0014;載神曰汝&KR0130;下有&KR0126;¶
　　土可去履而登女子乃韈而登如履繒絮¶
　　冉冉至屋復下曰汝未可往更期異日後¶
　　女子嫁其神乃不至其家了無禍福爲之¶
<pb:KR3j0092_SBCK_021-6a>¶
　　記傳者甚詳此予目見者粗志于此近嵗¶
　　迎𬗋姑仙者極多大率多&KR0014;文章歌詩有¶
　　極工者予屡見之多自&KR0091;蓬萊謫仙醫卜¶
　　無所不&KR0014;棊與國手爲敵然其靈異顯著¶
　　無如王綸家者¶
世有竒疾者吕縉叔以制誥知頴州忽得疾但¶
　　縮小臨終僅如小兒古人不曽有此疾終¶
　　無人識有松滋令姜愚無他疾忽不識字¶
　　數年方稍稍復舊又有一人家妾視直物¶
　　皆曲弓絃界尺之類視之皆如鈎醫僧奉¶
　　真親見之江南逆旅中一老婦啖物不知¶
　　飽餘徳占過逆旅老婦愬以飢其子恥之¶
<pb:KR3j0092_SBCK_021-6b>¶
　　對徳占以蒸餅啖之盡一竹簣約百餅猶¶
　　称飢不巳日食飯一石米随即痢之飢復¶
　　如故京兆醴泉主簿蔡繩予友人也亦得¶
　　飢疾毎飢立須啖稍遟則頓仆悶絶懷中¶
　　常置餅餌雖對貴官遇飢亦便齕啖繩有¶
　　美行博學有文爲時聞人終以此不幸無¶
　　人識其疾毎爲之哀傷¶
嘉祐中揚州有一珠甚大天晦多見&KR0004;出于天¶
　　長縣陂澤中後轉入甓社湖又後乃在新¶
　　開湖中凡十餘年居民行人常常見之予¶
　　友人書齋在湖上一夜忽見其珠甚近&KR0004;¶
　　㣲開其房光自吻中出如横一金線俄頃¶
<pb:KR3j0092_SBCK_021-7a>¶
　　忽張殻其大如半席殻中白光如銀珠大¶
　　如拳爛然不可正視十餘里間林木皆有¶
　　影如&KR0004;日所照逺䖏但見天赤如野火倐¶
　　然逺去其行如飛浮於波中杳杳如日古¶
　　有明月之珠此珠色不類月熒熒有芒熖¶
　　殆𩔖日光崔伯易嘗爲明珠賦伯易髙郵¶
　　人盖常見之近&KR0010;不復出不知所徃樊良¶
　　鎮正當珠徃來䖏行人至此徃徃維船數¶
　　宵以待現名其亭爲玩珠¶
登州巨嵎山下臨大海其山有時震動山之大¶
　　石皆頽入海中如此已五十餘年土人皆¶
　　以爲常莫知所謂¶
<pb:KR3j0092_SBCK_021-7b>¶
士人宋述家有一珠大如鷄𡖉㣲紺色瑩徹如¶
　　水手持之映空而觀則末底一㸃凝翠其¶
　　上色漸淺若回轉則翠䖏常在下不知何¶
　　物或謂之滴翠珠佛書西域有琉璃珠投¶
　　之水中雖深皆可見如人仰望虚空月影¶
　　疑此近之¶
登州海中時有雲氣如宮室䑓觀城堞人物車¶
　　馬冠盖歴歷可見謂之海市或曰蛟蜃之¶
　　氣所爲疑不然也歐陽文忠曽出使河朔¶
　　過髙唐縣驛舎中夜有&KR0017;神自空中過車¶
　　馬人畜之聲一一可辨其聲甚詳此不具¶
　　紀問本䖏父老云二十年前嘗晝過縣亦¶
<pb:KR3j0092_SBCK_021-8a>¶
　　歴歴見人物土人亦謂之海市與登州所¶
　　見大畧相𩔖也¶
近嵗延州永寕關大河岸崩入地數十尺土下¶
　　得竹笋一林凡數百莖根幹相連悉化爲¶
　　石適有中人過亦取數莖去云&KR0082;　進皇¶
　　延郡素無竹此入在數十尺土下不知其¶
　　何代物無乃曠古以前地卑氣濕而冝竹¶
　　耶婺州金華山有松石又如桃核蘆根蛇¶
　　&KR0521;之類皆有成石者然皆其地本有之物¶
　　不足深怪此深地中所無又非本土所有¶
　　之物特可異耳¶
治平中澤州人家穿井土中見一物蜿蜒如龍¶
<pb:KR3j0092_SBCK_021-8b>¶
　　蛇状畏之不敢觸乆之見其不動試撲之¶
　　乃石也村民無知遂碎之時程伯純爲晉¶
　　城令求得一段鱗甲皆如生物盖蛇蜃所¶
　　化如石&KR0521;之類¶
随州醫蔡士寕嘗寳一息石云數十年前得於¶
　　一道人其色𬗋光如辰州丹砂極光瑩如¶
　　映人搜和藥劑有&KR0414;紐之紋重如金錫其¶
　　上有兩三竅以細蔑剔之出赤屑如丹砂¶
　　病心狂熱者服麻子許即定其斤兩&KR0010;息¶
　　士寕不&KR0014;名乃以歸予或云昔人所煉丹¶
　　藥也形色既異又&KR0014;滋息必非凡物當求¶
　　識者辨之¶
<pb:KR3j0092_SBCK_021-9a>¶
随州大洪山人李遥殺人亡命踰年至秭歸因¶
　出市見鬻拄杖者等閑以數十錢買之是¶
　　時秭歸適又有邑民爲人所殺求賊甚急¶
　　民之子見遥所操杖識之曰此吾父杖也¶
　　遂以告官司執遥驗之果邑民之杖也榜¶
　　掠備至遥實買杖而鬻者已不見卒未有¶
　　以自明者有司詰其行止來歴𫝑不可𨼆¶
　　乃逓随州大洪殺人之罪遂敗卒不知鬻¶
　　杖者何人市人千萬而遥適值之因縁及¶
　　其𨼆匿此亦事之可怪者¶
至和中交趾獻麟如牛而大通身皆大鱗首有¶
　　一角考之記傳與麟不類當時有謂之山¶
<pb:KR3j0092_SBCK_021-9b>¶
　　犀者然犀不言有鱗莫知其的詔欲謂之¶
　　麟則慮夷獠見欺不謂之麟未有以質之¶
　　止謂之異獸最爲慎重有體今以予觀之¶
　　殆天禄也按漢書靈帝中平三年鑄天禄¶
　　蝦䗫于平津門外註云天禄獸名今鄧州¶
　　南陽縣北崇資碑旁兩獸鐫其膞一曰天¶
　　禄一曰辟邪元豐中予過鄧境聞此石獸¶
　　尚在使人墨其所刻天禄辟邪字觀之似¶
　　篆似𨽻其獸有角鬛大鱗如手掌南豐曽¶
　　阜爲南陽令題宗資碑隂云二獸膞之所¶
　　刻獨在製作精巧髙七八尺尾鬛皆鱗甲¶
　　莫知何𧰼而名此也今詳其形甚類交趾¶
<pb:KR3j0092_SBCK_021-10a>¶
　　所獻異獸知其必天禄也¶
錢塘有聞人紹者常寳一劍以十大釘陷柱中¶
　　揮劍一削十釘皆截𨼆如秤衡而劍鋒無¶
　　纎跡用力屈之如鈎縱之鏗然有聲復直¶
　　如絃闗中种諤亦畜一劍可以屈置盒中¶
　　縱之復直張景陽七命論劍曰若其靈寳¶
　　則舒屈無方盖自古有此一𩔖非常鉄&KR0014;¶
　　爲也¶
嘉祐中伯兄爲衞尉丞呉僧持一寳鑑來云齋¶
　　戒照之當見前途吉凶伯兄如其言乃以¶
　　水濡其鑑鑑不甚明髣髴見如人衣緋衣¶
　　而坐是時伯兄爲京寺丞衣緑無縁遽有¶
<pb:KR3j0092_SBCK_021-10b>¶
　　緋衣不數月¶
英宗即位覃恩賜緋後數年僧至京師蔡景繁¶
　　時爲御史嘗照之見已着貂蟬甚自喜不¶
　　數日攝官奉祀遂假蟬冕景繁終於承議¶
　　郎乃知鑑之所卜唯知近事耳¶
三司使宅本印經院熈寕中更造三司宅自薛¶
　　師政經始宅成日官周琮曰此宅前河後¶
　　直太社不利居者始自元厚之自拜日入¶
　　居之不乆厚之謫去而曽子宣&KR0071;之子宣¶
　　亦謫去子厚居之子厚又逐而予爲三司¶
　　使亦以罪去李奉世&KR0071;爲之而奉世又謫¶
　　皆不縁三司職事悉以他坐裭削奉世去¶
<pb:KR3j0092_SBCK_021-11a>¶
　　安厚卿主計而三司官廢宅毀爲官寺厚¶
　　卿亦不終任¶
嶺表異物誌記鱷魚甚詳予少時到閩中時王¶
　　舉直知潮州釣得一鱷其大如船畫以爲¶
　　圖而自序其下大體其形如鼉但喙長等¶
　　其身牙如鋸齒有黄蒼二色或時有白者¶
　　尾有三鈎極銛利遇鹿豕即以尾㦸之以¶
　　食生卵甚多或爲魚或爲鼉黿其爲鱷者¶
　　不過一二土人設鈎於大豕之身筏而流¶
　　之水中鱷尾而食之則爲所斃¶
嘉祐中海州漁人𫉬一物魚身而首如虎亦作¶
　　虎文有兩短足在肩指爪皆虎也長八九¶
<pb:KR3j0092_SBCK_021-11b>¶
　　尺視人輒淚下舁至都中數日方死父老¶
　　云昔年曽見之謂之海蠻師然書傳小&KR0003;¶
　　未嘗載　此物即虎頭鯊也&KR0014;變虎¶
邕州交宼之後城壘方完有定水精舎泥佛輒¶
　　自動揺晝夜不息如此踰月時新經兵亂¶
　　人情甚懼有司不敢𨼆具以上聞遂有詔¶
　　令置道塲禳謝動亦不巳時劉&KR0004;知邕州¶
　　惡其惑衆乃舁像&KR0300;江中至今亦無佗異¶
洛中地内多宿蔵凡置第宅未經掘者例出掘¶
　　錢張文孝左丞始以數千緡買洛大第價¶
　　已定又求掘錢甚多文孝必&KR0082;得之累増¶
　　至千餘緡才售人皆以爲妄費及營建廬¶
<pb:KR3j0092_SBCK_021-12a>¶
　舎土中得一石匣不甚大而刻鏤精妙皆¶
　爲花鳥異形項有篆字二十餘書法古怪¶
　　無人能讀𤼵匣得黄金數百兩鬻之金價¶
　　正如置第之直斸掘錢亦在其數不差一¶
　　錢觀其窽識文畫皆非近古所有數已前¶
　　定則雖&KR0082;無妄費安可得也¶
熈寕九年恩州武城縣有旋風自東南来望之¶
　　挿天如羊角大木盡㧞俄頃旋風卷入雲¶
　　霄中既而漸近乃經縣城官舎民居畧盡¶
　　悉卷入雲中縣令兒女奴婢卷去復墜地¶
　　死傷者數人民間死傷亡失者不可勝計¶
　　縣悉爲丘&KR0469;遂移今縣¶
<pb:KR3j0092_SBCK_021-12b>¶
宋次道春明退朝録言天聖中青州盛冬濃霜¶
　　屋瓦皆成百花之状此事五代時已嘗有¶
　　之予亦自兩見如此慶暦中京師集禧觀¶
　　渠中氷紋皆成花果林木元豐末予到秀¶
　　州人家屋瓦上氷亦成花每瓦一枝正如¶
　　畫家所爲折枝有大花似牡丹芍藥者細¶
　　花如海棠萱草軰者皆有枝葉無毫髪不¶
　　具氣𧰼生下雖巧筆不&KR0014;爲之以紙搨之¶
　　無異石刻¶
熈寕中河州雨雹大者如鷄卵小者如蓮芡悉¶
　　如人頭耳目口鼻皆具無異鐫刻次年王¶
　　師平河州蕃戎授首者甚衆豈克勝之符¶
<pb:KR3j0092_SBCK_021-13a>¶
　　豫告耶¶
夣溪筆談卷二十一(終)¶
<pb:KR3j0092_SBCK_021-13b>¶
