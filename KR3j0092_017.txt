# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.414606
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB07n0610-017夢溪筆談-卷十七.
<pb:KR3j0092_SBCK_017-1a>¶
夢溪筆談卷第十七¶
　　　　　　　　　沈　括　存中¶
　　　　書畫¶
蔵書畫者多取空名偶傳爲鍾王顧陸之筆見¶
　　者爭售此所謂耳鍳又有觀畫而以手模¶
　　之相傳以謂色不&KR0046;指者爲佳畫此又在¶
　　耳鍳之下謂之揣骨聴聲歐陽公嘗得一¶
　　古畫牡丹叢其下有一猫未知其精粗丞¶
　　相正粛呉公與歐公姻家一見曰此正午¶
　　牡丹也何以眀之其花披哆而色燥此日¶
　　中時花也猫眼黒睛如線此正午猫眼也¶
　　有&KR0321;露花則房歛而色澤猫眼早暮則睛¶
<pb:KR3j0092_SBCK_017-1b>¶
　　圎日漸中狹長正午則如一線耳此亦善¶
　求古人筆意也¶
相國寺舊畫壁乃髙益之筆有畫衆工奏樂一¶
　堵最有意人多病擁琵琶者誤撥下絃衆¶
　管皆發四字琵琶四字在上絃此撥乃掩¶
　　下絃誤也予以謂非誤也盖管以發指爲¶
　　聲琵琶以撥過爲聲此撥掩下絃則聲在¶
　　上絃也益之布置尚能如此其心匠可知¶
書畫之妙當以神㑹難可以形噐求也世之觀¶
　　畫者多能指摘其間形象位置彩色瑕疵¶
　　而已至於奥理㝠造者罕見其人如彦逺¶
　　畫評言王維畫物多不問四時如畫花徃¶
<pb:KR3j0092_SBCK_017-2a>¶
　徃以桃杏芙蓉蓮花同畫一景予家所蔵¶
　摩詰畫&KR0061;安卧雪圖有雪中芭蕉此乃得¶
　心應手意到便成故造理入神逈得天意¶
　此難可與俗人論也謝赫云衛協之畫雖¶
　　不詼備形妙而有氣韻凌跨群雄矌代絶¶
　筆又歐文忠盤車圖詩云古畫畫意不畫¶
　　形梅詩詠物無&KR0046;情&KR0111;形得意知者寡不¶
　&KR0002;見詩如見畫此眞爲識畫也¶
王仲至閱吾家畫最愛王維畫黄梅出山圖盖¶
　其所圖黄梅曺溪二人氣韻神檢皆如其¶
　爲人讀二人事跡還觀所畫可以想見其¶
　人¶
<pb:KR3j0092_SBCK_017-2b>¶
國史譜言客有以按樂圖示王維維曰此霓裳¶
　第三疊第一拍也客未然引工按曲乃信¶
　　此好竒者爲之凡畫奏樂止能畫一聲不¶
　過金石管絃同用一字耳何曲無此聲豈¶
　　獨霓裳第三疊第一拍也或疑舞莭及他¶
　舉動拍法中别有竒聲可驗此亦不然霓¶
　　裳曲凡十三疊前六疊無拍至苐七疊方¶
　　謂之疊遍自此始有拍而舞作故白樂天¶
　　詩云中序擘騞&KR0004;入拍中序即苐七疊也¶
　第三疊安得有拍但言苐三疊苐一拍即¶
　　知其妄也或&KR0003;嘗有人觀畫彈琴圖曰此¶
　　彈廣陵散也此或可信廣陵散中有數聲¶
<pb:KR3j0092_SBCK_017-3a>¶
　　他曲皆無如撥儷聲之&KR0011;是也¶
畫牛虎皆畫毛惟馬不畫予嘗以問畫工工言¶
　　馬毛細不可畫予難之曰䑕毛更細何故¶
　　却畫工不能對大凡畫馬其大不過尺此¶
　　乃以大爲小&KR0001;以毛細而不可畫䑕乃如¶
　　其大自當畫毛然牛虎亦是以大爲小理¶
　　亦不應見毛但牛虎深毛馬淺毛理須有¶
　　别故名軰爲小牛小虎雖畫毛但略拂拭¶
　　而已&KR0002;務詳宻飜成冗長約略拂拭自有¶
　　神&KR0026;逈然生動難可與俗人論也&KR0002;畫馬¶
　　如牛虎之大者理當畫毛盖見小馬無毛¶
　　遂亦不法此庸人&KR0670;跡非可與論理也又¶
<pb:KR3j0092_SBCK_017-3b>¶
　　李成畫山上亭館及樓塔之&KR0011;皆仰畫飛¶
　　簷其&KR0003;以謂自下望上如人平地望塔&KR0585;¶
　　間見其榱桷此論非也大都山水之法盖¶
　　以大&KR0026;小如人&KR0026;假山耳&KR0002;同真山之法¶
　　以下望上只合見一重山豈可重重悉見¶
　　兼不應見其谿谷間事又如屋舎亦不應¶
　　見其中庭及後巷中事&KR0002;人在東立則山¶
　　西便合是逺境人在西立則山東却合是¶
　　逺境似此如何成畫李君盖不知以大&KR0026;¶
　　小之法其間折髙折逺自有妙理豈在掀¶
　　屋角也¶
畫工畫佛身光有匾圎如扇者身側則光亦側¶
<pb:KR3j0092_SBCK_017-4a>¶
　　此大謬也渠但見雕木佛耳不知此光常¶
　　圎也又有畫行佛光尾向後謂之順風光¶
　　此亦謬也佛光乃定果之光雖劫風不可¶
　　動豈常風能摇哉¶
古文己字&KR0025;一&KR0025;亡此乃通貫天地人與王字¶
　　義同中則爲王或左或右則爲己僧肇曰¶
　　㑹萬物爲一己者其惟聖人乎子曰下學¶
　　而上逹人不能至扵此皆自成之也得己¶
　　之全者如此¶
度支貟外郎宋迪工畫尤善爲平逺山水其得¶
　　意者有平沙鴈落逺浦㠶歸山市晴嵐江¶
　　天暮雪洞庭秋月瀟湘夜雨煙寺晩鐘漁¶
<pb:KR3j0092_SBCK_017-4b>¶
　　村落照謂之八景好事者多傳之徃&KR0010;小¶
　　窰村陳用之善畫迪見其畫山水謂用之¶
　　曰汝畫信工但少天趣用之深伏其言曰¶
　　常患其不及古人者正在扵此迪曰此不¶
　　難耳汝先當求一敗墻張絹素訖倚之敗¶
　　墻之上朝夕&KR0026;之&KR0026;之既乆隔素見敗墻¶
　　之上髙平曲折皆成山水之象心存目想¶
　　髙者爲山下者爲水坎者為谷缺者爲澗¶
　　顯者爲近晦者爲逺神領意造恍然見其¶
　　有人禽草木飛動徃来之象了然在目則¶
　　随意命筆黙以神㑹自然境皆天就不&KR0011;¶
　　人爲是謂活筆用之自此畫格進¶
<pb:KR3j0092_SBCK_017-5a>¶
古文自變&KR0032;其法巳錯&KR0333;後轉爲楷字愈益訛¶
　　舛殆不可考如言有口爲吳無口爲天按¶
　　字書吳字夲從口從矢(音/挨)非天字也此固¶
　　近世謬從楷法言之至如两漢&KR0144;文尚未¶
　　廢亦有可疑者如漢武帝以隱語召東方¶
　　朔云先生來來觧云来来&KR0037;也按&KR0037;定從¶
　　束(音/刺)不從來此或是後人所傳非當時語¶
　　如卯金刀爲劉貨泉爲泉真人此則出於¶
　　緯書乃漢人之語按　字從丣(音/酉)從金如¶
　　桺駵畱從丣非卯字也貨從具真乃從真¶
　　亦非一法不知縁如此字書與今史所記¶
　　必有一誤也¶
<pb:KR3j0092_SBCK_017-5b>¶
唐韓偓爲詩極清麗有手冩詩百餘篇在其四¶
　世孫奕處偓天復中避地泉州之南安縣¶
　　子孫遂家焉慶暦中予過南安見奕出其¶
　　手集字極淳勁可愛後數年奕詣獻之而¶
　　以忠臣之後得司士叅軍終于殿中丞又¶
　　予在京師見偓送&KR0559;光上人詩亦墨跡也¶
　　與此無異¶
江南徐鉉善小&KR0144;映日視之&KR0030;之中心有一縷¶
　濃墨正當其中至于屈折處亦當中無有¶
　　徧側處乃筆鋒直下不倒側故鋒常在&KR0030;¶
　　中此用筆之法也鉉嘗自謂吾晚年始得¶
　　竵匾之法凡小&KR0144;喜瘦而長竵匾之法非¶
<pb:KR3j0092_SBCK_017-6a>¶
　　老筆不能也¶
名&KR0030;録吳道子嘗&KR0030;佛留其圓光當大會中對¶
　　萬衆舉手一揮圓中運䂓觀者莫不驚呼¶
　&KR0030;家爲之自有法但以肩&KR0029;壁盡臂揮之¶
　　自然中䂓其筆&KR0030;之麄細則以一指拒壁¶
　　以爲准自然均匀此(無)足竒道子妙處不¶
　　在於此徒驚俗眼耳¶
晉宋人墨迹多是弔䘮問疾書簡唐正觀中購¶
　　求前世墨迹甚嚴非弔䘮問疾書迹皆入¶
　　内府士大夫家所存皆當日朝廷所不取¶
　　者所以流傳至今¶
鯉魚當脇一行三十六鱗鱗有黒文如十字故¶
<pb:KR3j0092_SBCK_017-6b>¶
　　謂之鯉文從魚里者三百六十也然井田¶
　法卽以三百歩爲一里&KR0178;四代之法容有¶
　　不相襲者¶
國初江南布衣徐熈僞蜀翰林待詔黃筌皆以¶
　善&KR0030;著名尤長於&KR0030;花竹蜀平黃筌并¶
　　居寳　弟惟亮皆&KR0032;翰林圗&KR0030;院¶
　擅名一時其後江南平徐熈至京師送圗¶
　&KR0030;院品其&KR0030;格諸黃&KR0030;花妙在賦色用筆¶
　　極新細殆不見墨迹但以輕色染成謂之¶
　冩生徐熈以墨筆&KR0030;之殊草草畧施丹粉¶
　　而巳神氣迥出别有生動之意筌惡其軋¶
　　己有其麄惡不入格罷之熈之子乃効諸¶
<pb:KR3j0092_SBCK_017-7a>¶
　黄之格更不用墨筆&KR0033;以彩色圖之謂之¶
　沒骨圖工與諸黄不相下筌等不復能瑕¶
　疵遂得齒院品其氣韻皆不及熈逺甚¶
予從子遼喜學書嘗論曰書之神韻雖得之扵¶
　　心然法度必資講學常患世之作字分制¶
　無法凡字有兩字三四字合爲一字者須¶
　字字可拆&KR0002;筆畫多寡相近者須令大小¶
　　均停所謂筆畫相近如殺字乃四字合爲¶
　　一當使乂木几又四者小大皆均如尗字¶
　　乃二字合當使上與小二者大小長短皆¶
　　均&KR0002;筆畫多寡相逺即不可强牽使停寡¶
　　在左則取上齊寡在右則取下齊如從口¶
<pb:KR3j0092_SBCK_017-7b>¶
　從金唫即取上齊釦則取下齊如從尗從¶
　　又及從口從胃三字合者多寡不同則叔¶
　當取下齊喟當取上齊如此之&KR0011;不可不¶
　知又曰運筆之時常使意在筆前此古人¶
　之良法也¶
王羲之書舊傳惟樂毅論乃羲之親書于石其¶
　他皆紙素所傳唐太宗裒聚二王墨跡惟¶
　樂毅論石本其後随太宗入昭陵朱梁時¶
　耀州節度使溫韜發昭陵得之復傳人間¶
　或曰公主以僞本易之元不曾入壙¶
　本朝入髙紳學士家皇佑中紳之子髙安¶
　世爲錢塘主薄樂毅論在其家予嘗見之¶
<pb:KR3j0092_SBCK_017-8a>¶
　時石已破缺末後獨有一海字者是也其¶
　家後十餘年安世在蘇州石已破爲數片¶
　以鐡束之後安世死石不知所在或云蘇¶
　州一冨家得之亦不復見今傳樂毅論皆¶
　摹本也筆畫無復昔之清勁羲之小楷字¶
　扵此殆絶遺教經之&KR0011;皆非其比也¶
王鉷據陜州集天下良工畫聖夀寺壁爲一時¶
　　妙絶畫工凡十八人皆殺之同爲一坎葬¶
　　于寺西廂使天下不復有此筆其不道如¶
　　此至今尚有十堵餘其間西廊迎佛舎利¶
　　東院佛母壁最竒妙神彩皆欲飛動又有¶
　　&KR0017;母痩佛二壁差次其餘亦不甚過人¶
<pb:KR3j0092_SBCK_017-8b>¶
江南中主時有北苑使董源善畫&KR0057;工秋嵐逺¶
　　景多寫江南眞山不爲竒峭之筆其後建¶
　　業僧巨然祖述源法皆臻妙理大體源及¶
　　巨然畫筆皆冝逺&KR0026;其用筆甚草草近視¶
　　之㡬不&KR0011;物象逺&KR0026;則景物粲然幽情逺¶
　　思如覩異境如源畫落照圖近視無功逺¶
　　&KR0026;村落杳然深逺悉是晚景逺峯之頂宛¶
　　有反照之色此妙䖏也¶
夢溪筆談卷第十七¶
