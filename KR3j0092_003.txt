# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:30.843010
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB07n0610-003夢溪筆談-卷三.
<pb:KR3j0092_SBCK_003-1a>¶
夢溪筆談卷第三¶
　　　　　　　　　沈　括　存中¶
　　　　辯證一¶
鈞石之石五&KR0096;之名石重百二十斤後人以一¶
　　斛爲一石自漢巳如此飲酒一石不亂是¶
　　也挽蹶弓弩古人以鈞石率之今人乃以¶
　　粳米一斛之重爲一石凢石者以九十二¶
　　斤半爲法乃漢秤三百四十一斤也今之¶
　　武卒蹶弩有及九石者計其力乃古之二¶
　　十五石比魏之武卒人當二人有餘弓有¶
　　挽三石者乃古之三十四鈞比顔髙之弓¶
　　人當五人有餘此皆近歳教飬所成以至¶
<pb:KR3j0092_SBCK_003-1b>¶
　　擊刺馳射皆盡夷夏之術器仗鎧胄極今¶
　　古之工巧武備之盛前丗未有其比¶
楚詞招䰟尾句皆曰㱔(蘇箇/反)今夔峽湖湘及南¶
　　北江獠人凢禁呪句尾皆稱㱔此乃楚人¶
　　舊俗即&KR0394;語薩嚩訶也(薩音桑葛反嚩無/可反訶從去声)¶
　　三字合言之即㱔字也¶
陽燧照物皆倒中間有礙故也筭家謂之格術¶
　　如人揺艣臬爲之礙故也若鳶飛空中其¶
　　影隨鳶而移或中間爲䆫𨻶所束則影與¶
　　鳶遂相違鳶東則影西鳶西則影東又如¶
　䆫𨻶中樓塔之影中間爲窓所束亦皆倒¶
　　垂與陽燧一也陽燧面窪以一指迫而照¶
<pb:KR3j0092_SBCK_003-2a>¶
　　之則正漸逺則無所見過此遂倒其無所¶
　　見處正如窓𨻶艣臬𦝫皷礙之本末相格¶
　　遂成揺艣之勢故舉手則影愈下下手則¶
　　影愈上此其可見(陽燧靣窪向日照之光/皆聚向内離鏡一二寸)¶
(光聚爲一㸃大如麻菽着物/則火發此則𦝫皷最細處也)豈特物爲然¶
　　人亦如是中間不爲物礙者鮮矣小則利¶
　　害相易是非相反大則以已爲物以物爲¶
　　已不求去礙而欲見不顛倒難矣哉(酉陽/雜爼)¶
(謂海翻則塔影倒此妄&KR0003;也/影入窓𨻶則倒乃其常理)¶
先儒以日食正陽之月止謂四月不然也正陽¶
　　乃兩事正謂四月陽謂十月歳月陽止是¶
　　也詩有正月繁霜十月之交朔月辛夘日¶
<pb:KR3j0092_SBCK_003-2b>¶
　　有食之亦孔之醜二者此先王所惡也蓋¶
　　四月純陽不欲爲隂所侵十月純隂不欲¶
　　過而干陽也¶
予爲䘮服後傳書成熈寧中欲重定五服勑而¶
　　予預討論雷鄭之學闕謬固多其間髙祖¶
　　逺孫一事&KR0057;爲無義䘮服但有曽祖齊衰¶
　　五月逺曽緦麻三月而無髙祖逺孫服先¶
　　儒皆以謂服同曽祖曽孫故不言可推而¶
　　知或曰經之所不言則不服皆不然也曽¶
　　重也由祖而上者皆曽祖也由孫而下者¶
　　皆曽孫也雖百丗可也苟有相逮者則必¶
　　爲服䘮三月故雖成王之於后稷亦稱曽¶
<pb:KR3j0092_SBCK_003-3a>¶
　　孫而祭禮祝文無逺近皆曰曽孫禮所謂¶
　　以五爲九者謂傍親之殺也上殺下殺至¶
　　于九傍殺至于四而皆謂之族(族昆弟父/母族祖父)¶
(母族曽/祖父母)過此則非其族也非其族則爲之¶
　　無服唯正統不以族名則是無絶道也¶
舊傳黄陵二女堯子舜妃以二帝道化之盛始¶
　　于閨房則二女當具任似之德考其年歳¶
　　帝舜陟方之時二妃之齒已百歳矣後人¶
　　詩騷所賦皆以女子待之語多瀆慢皆禮¶
　　義之罪人也¶
歴代宫室中有謻門蓋取張衡東京賦謻門曲¶
　　榭也&KR0003;者謂冰室門按字訓謻别也東京¶
<pb:KR3j0092_SBCK_003-3b>¶
　　賦但言别門耳故以對曲榭非有定處也¶
水以漳名洛名者最多今略舉數處趙𣈆之間¶
　　有清漳濁漳當陽有漳水灨上有漳水鄣¶
　　郡有漳江漳州有漳浦亳州有漳水安州¶
　　有漳水洛中有洛水北地郡有洛水沙縣¶
　　有洛水此槩舉一二耳其詳不能具載予¶
　　考其義乃清濁相蹂者爲漳章者文也别¶
　　也漳謂兩物相合有文章且可别也清漳¶
　　濁漳合于上黨當陽即沮漳合流灨上即¶
　　漳&KR1808;合流漳州予未曽目見鄣郡即西江¶
　　合流亳漳即漳渦合流雲夢即漳鄖合流¶
　　此數處皆清濁合流色理如螮蝀數十里¶
<pb:KR3j0092_SBCK_003-4a>¶
　　方混如璋亦從章璋王之左右之臣所執¶
　　詩云濟濟辟王左右趣之濟濟辟王左右¶
　　奉璋璋圭之半體也合之則成圭王左右¶
　　之臣合體一心趣乎王者也又諸侯以如¶
　　聘取其判合也有事于山川以其殺宗廟¶
　　禮之半也又牙璋以起軍旅先儒謂有鉏¶
　　牙之飾于剡側不然也牙璋判合之器也¶
　　當於合處爲牙如今之合契牙璋牡契也¶
　　以起軍旅則其牝冝在軍中即虎符之法¶
　　也洛與落同義謂水自上而下有&KR0300;流處¶
　　今淝水沱水天下亦多先儒皆自有解¶
解州鹽澤方百二十里乆雨四山之水悉注其¶
<pb:KR3j0092_SBCK_003-4b>¶
　　中未甞溢大旱未甞涸滷色正赤在版泉¶
　　之下俚俗謂之&KR0214;&KR0057;血唯中間有一泉乃¶
　　是甘泉得此水然後可以聚又其北有堯¶
　　梢(梢音/消)水一謂之巫咸河大滷之水不得¶
　　甘泉和之不能成鹽唯巫咸水入則鹽不¶
　　復結故人謂之無鹹河爲鹽澤之患築大¶
　　堤以防之甚於備寇盗原其理蓋巫咸乃¶
　　濁水入滷中則淤澱鹵脉鹽遂不成非有¶
　　他異也¶
莊子云程生馬甞觀文字注秦人謂豹曰程予¶
　　至延州人至今謂虎豹爲程蓋言蟲也方¶
　　言如此抑亦舊俗也¶
<pb:KR3j0092_SBCK_003-5a>¶
唐六典述五行有禄命驛馬湴河之目人多不¶
　　曉湴河之義予在鄜延見安南行營諸將¶
　　閱兵馬籍有稱過范河損失問其何謂范¶
　　河乃越人謂淖沙爲范河北人謂之活沙¶
　　予甞過無定河度活沙人馬履之百歩之¶
　　外皆動澒澒然如人行幕上其下足處雖¶
　　甚堅若遇其一䧟則人馬駞車應時皆𣳚¶
　　至有數百人平䧟無孑遺者或謂此即流¶
　　沙也又謂沙隨風流謂之流沙湴字書亦¶
　　作埿(蒲濫/反)按古文埿深泥也術書有湴河¶
　　者蓋謂䧟運如今之空亡也¶
古人藏書辟蠧用芸芸香草也今人謂之七里¶
<pb:KR3j0092_SBCK_003-5b>¶
　香者是也葉𩔖豌豆作小叢生其葉極芬¶
　香秋後葉間微白如粉汚辟蠧殊驗南人¶
　　採置席下能去蚤虱予判昭文舘時曾得¶
　　數株於潞公家移植秘閣後今不復有存¶
　　者香草之𩔖大率多異名所謂蘭蓀蓀即¶
　　今菖蒲是也蕙今零陵香是也&KR0649;今白芷¶
　　是也¶
祭礼有腥燖熟三獻舊&KR0003;以謂腥燖備太古中¶
　　古之禮予以爲不然先王之於死者以之¶
　　爲無知則不仁以之爲有知則不智薦可¶
　食之熟所以爲仁不可食之腥燖所以爲¶
　智又一&KR0003;腥燖以&KR0017;道接之饋食以人道¶
<pb:KR3j0092_SBCK_003-6a>¶
　　接之致疑也或謂&KR0017;神𥊏腥燖此雖出於¶
　　異&KR0003;聖人知&KR0017;神之情&KR0250;或有此理未可¶
　　致詰¶
丗以玄爲淺黒色璊爲赭玉皆不然也玄乃赤¶
　　黒色鷰羽是也故謂之玄鳥熈寧中京師¶
　　貴人戚里多衣深紫色謂之黒紫與皂相¶
　　亂幾不可分乃所謂玄也璊赭色也毳衣¶
　　如璊(音/門)稷之璊色者謂之穈(穈字音門以/其色命之也)¶
(詩有穈有𦬊今秦/人音穈聲之訛也)穈色在朱黃之間似乎¶
　　赭極光瑩掬之粲澤熠熠如赤珠此自是¶
　　一色似赭非赭蓋所謂璊色名也而從玉¶
　　以其赭而澤故以諭之也猶鴘以色名而¶
<pb:KR3j0092_SBCK_003-6b>¶
　從鳥以鳥色諭之也¶
丗間鍜鐵所謂鋼鐵者用柔鐵屈盤之乃以生¶
　鐵陷其間&KR0378;封煉之鍜令相入謂之團鋼¶
　亦謂之灌鋼此乃僞鋼耳暫假生鐵以爲¶
　堅二三煉則生鐵自熟仍是柔鐵然而天¶
　　下莫以爲非者蓋未識真鋼耳予出使至¶
　磁州鍛坊觀煉鐵方識真鋼凢鐵之有鋼¶
　者如麺中有筋濯盡柔麺則麺筋乃見煉¶
　鋼亦然但取精鐵鍜之百餘火每鍜稱之¶
　　一鍜一輕至累鍜而斤兩不減則純鋼也¶
　雖百錬不耗矣此乃鐵之精純者其色清¶
　　明磨瑩之則黯黯然青且黒與常鐵逈異¶
<pb:KR3j0092_SBCK_003-7a>¶
　　亦有煉之至盡而全無鋼者皆繫地之所¶
　　産¶
詩芄蘭之支童子佩觽觽解結錐也芄蘭生莢¶
　　支出於葉間垂之正如解結錐所謂佩韘¶
　　者疑古人爲韘之制亦當與芄蘭之葉相¶
　　似但今不復見耳¶
江南有小栗謂之茅栗(茅音草/茅之茅)以予觀之此正¶
　　所謂茅也則莊子所謂狙公賦芧者(芧音/序)¶
　　此文相近之誤也¶
予家有閻博陵𦘕唐秦府十八學士各有真賛¶
　　亦唐人書多與舊史不同姚柬字思㢘舊¶
　　史乃姚思廉字簡之蘇臺陸元明薛莊唐¶
<pb:KR3j0092_SBCK_003-7b>¶
　　書皆以字爲名李元道蓋文逹于志寧許¶
　　敬宗劉孝孫蔡允恭唐書皆不書字房玄¶
　　齡字喬年唐書乃房喬字玄齡孔潁逹字¶
　　頴逹唐書字仲逹蘇典籖名從日從九唐書¶
　　乃從日從助許敬宗薛莊官皆直記室唐¶
　　書乃攝記室蓋唐書成于後人之手所傳¶
　　容有訛謬此乃當時所記也以舊史考之¶
　　魏鄭公對太宗云目如懸鈴者佳則玄齡¶
　　果名非字也然蘇丗長太宗召對真武門¶
　　問云卿何名長意短後乃爲學士似爲學¶
　　士時方更名耳¶
唐正觀中勅下度支求杜若省郎以謝眺詩云¶
<pb:KR3j0092_SBCK_003-8a>¶
　　芳洲採杜若乃責坊州貢之當時以爲嗤¶
　　𥬇至如唐故事中書省中植紫薇花何異¶
　　坊州貢杜若然歴丗循之不以爲非至今¶
　　舎人院紫微閣前植紫微花用唐故事也¶
漢人有飲酒一石不亂予以制酒法較之每麤¶
　　米二斛釀成酒六斛六斗今酒之至醨者¶
　　每秫一斛不過成酒一斛五斗若如漢法¶
　　則粗有酒氣而巳能飲者飲多不亂冝無¶
　　足怪然漢之一斛亦是今之二斗七升人¶
　　之腹中亦何容置二斗七升水耶或謂石¶
　　乃鈞石之石百二十斤以今秤計之當三¶
　　十二斤亦今之三斗酒也于定國飲酒數¶
<pb:KR3j0092_SBCK_003-8b>¶
　　石不亂疑無此理¶
古&KR0003;濟水伏流地中今歴下凢發地皆是流水¶
　　丗傳濟水經過其下東阿亦濟水所經取¶
　　井水煑膠謂之阿膠用攪濁水則清人服¶
　　之下膈踈痰止吐皆取濟水性趨下清而¶
　　重故以治淤濁及逆上之疾今醫方不載¶
　　此意¶
予見人爲文章多言前榮榮者夏屋東西序之¶
　　外屋翼也謂之東榮西榮四注屋則謂之¶
　　東霤西霤未知前榮安在¶
宗廟之祭西向者室中之祭也藏主于西壁以¶
　　其生者之處奥也即主祏而求之所以西¶
<pb:KR3j0092_SBCK_003-9a>¶
　　向而祭至三獻則尸出于室坐于戸西南¶
　　面此堂上之祭也(户西謂之扆設扆于此/左户右牗户牗之間謂)¶
(之扆坐于户西/即當扆而坐也)上堂誤位而亦東向者設¶
　　用室中之禮也¶
人而不爲周南召南其猶正墻靣而立也周南¶
　　召南樂名也胥皷以雅以南是也關雎鵲¶
　　巢二南之詩而巳有樂有舞焉學者之事¶
　　其始也學周南召南末至于舞大夏大武¶
　　所謂爲周南召南者不獨誦其詩而巳¶
莊子言野馬也塵埃也乃是兩物古人即謂野¶
　　馬爲塵埃如吴融云動梁間之野馬又韓¶
　　渥云䆫裏日光飛野馬皆以塵爲野馬恐¶
<pb:KR3j0092_SBCK_003-9b>¶
　　不然也野馬乃田野間浮氣耳逺望如群¶
　　羊又如水波佛書謂如熱時野馬陽熖即¶
　　此物也¶
蒲蘆&KR0003;者以爲蜾臝疑不然蒲蘆即蒲葦耳故¶
　　曰人道敏政地道敏藝夫政猶蒲蘆也人¶
　　之爲政猶地之藝蒲葦遂之而已亦行其¶
　　所無事也¶
予考樂律及受詔改鑄渾儀求秦漢以前度量¶
　　斗升計六斗當今一斗七升九合秤三斤¶
　　當今十三兩(一斤當今四兩三分兩/之一一兩當今六銖半)爲升¶
　　中方古尺二寸五分十分分之三今尺一¶
　　寸八分百分分之四十五強¶
<pb:KR3j0092_SBCK_003-10a>¶
十神太一一曰太一次曰五福大一三曰天一¶
　　太一四曰地太一五曰君基太一六曰臣¶
　　基太一七曰民基太一八曰大遊太一九¶
　　曰九氣太一十曰十神太一唯太一最尊¶
　　更無别名止謂之太一三年一移後人以¶
　　其別無名遂對大遊而謂之小遊太一此¶
　　出於後人誤加之京師東西太一宫正殿¶
　　祠五福而太一乃在廊廡甚爲失序熈寧¶
　　中&KR0004;營中太一宫下太史考定神位予時¶
　　領太史預其議論今前殿祠五福而太一¶
　　別爲後殿各全其尊深爲得禮然君基臣¶
　　基民基避唐明帝諱改爲棊至今仍襲舊¶
<pb:KR3j0092_SBCK_003-10b>¶
　　名未曽改正¶
予嘉祐中客宣州寧國縣縣人有方璵者其髙¶
　　祖方䖍爲楊行宻守將緫兵戍寧國以備¶
　　兩浙䖍後爲吴人所擒其子從訓代守寧¶
　　國故子孫至今爲寧國人璵有楊溥與方¶
　　䖍方從訓手教數十紙紙扎皆精善教稱¶
　　委曲書押處稱使或稱吴王内一紙報方¶
　　䖍云錢鏐此月内已亡殁紙尾書正月二¶
　　十九日按五代史錢鏐以後唐長興二年¶
　　卒楊溥天成四年已僣即僞位豈得長興¶
　　二年尚稱吴王溥手教所指揮事甚詳翰¶
　　墨印記極有次序悉是當時親跡今按天¶
<pb:KR3j0092_SBCK_003-11a>¶
　　成四年歳庚寅長興二年歳壬辰計差二¶
　　年溥手教予得其四紙至今家藏¶
夢溪筆談卷第三¶
<pb:KR3j0092_SBCK_003-11b>¶
