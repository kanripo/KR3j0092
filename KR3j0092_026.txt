# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.791936
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB07n0610-026夢溪筆談-卷二十六.
<pb:KR3j0092_SBCK_026-1a>¶
夢溪筆談卷第二十六¶
　　　　　　　　沈　括　存中¶
　　　　藥議¶
古方言雲母麤服則著人肝肺不可去如枇把¶
　　狗脊毛不可食皆云射入肝肺丗俗似此¶
　　之論甚多皆謬&KR0003;也又言人有水喉氣喉¶
　　者亦謬&KR0003;也丗傳歐希範真五臟圖亦𦘕¶
　　三喉盖當時驗之不審耳水與食同嚥豈¶
　　能就中遂分入二喉人但有咽有喉二者¶
　　而已咽則納飲食喉則通氣咽則下入胃¶
　　脘次入胃又次入腸又次入大小腸喉則¶
　　下通五臟出入息五臟之含氣呼吸正如¶
<pb:KR3j0092_SBCK_026-1b>¶
　　冶家之鼓鞴人之飲食藥餌但自咽入腸¶
　　胃何甞能至五臟凢人之肌骨五臟腸胃¶
　　雖各别其入腸之物英精之氣味皆能洞¶
　　逹但滓穢即入二腸凢人飲食及服藥旣¶
　　入膓爲真氣所蒸英精之氣味以至金石¶
　　之精者如細研硫黄朱砂乳石之𩔖凢能¶
　　飛走融結者皆隨真氣洞逹肌骨猶如天¶
　　地之氣貫穿金石土木曽無留礙自餘頑¶
　　石草木則但氣味洞逹耳及其𫝑盡則滓¶
　　穢傳入大腸潤濕滲入小腸此皆敗物不¶
　　復能變化惟當退&KR0165;耳凢所謂某物入肝¶
　　某物入腎之𩔖但氣味到彼耳凢質豈能¶
<pb:KR3j0092_SBCK_026-2a>¶
　　至彼哉此醫不可不知也¶
予集靈苑方論雞舌香以爲丁香母蓋出陳氏¶
　　拾遺今細考之尚未然按齊民要術云雞¶
　　舌香丗以其似丁子故一名丁子香即今¶
　　丁香是也日華子云雞舌香治口氣所以¶
　　三省故事郎官日含雞舌香欲其奏事對¶
　　荅其氣芬芳此正謂丁香治口氣至今方¶
　　書爲然又古方五香連翹湯用雞舌香千¶
　金五香連翹湯無雞舌香却有丁香此最¶
　　爲明驗新&KR0024;本草又出丁香一條蓋不曾¶
　　深考也今丗所用雞舌香乳香中得之大¶
　　如山茱茰剉開中如柹核略無氣味以治¶
<pb:KR3j0092_SBCK_026-2b>¶
　　疾殊極乖謬¶
舊&KR0003;有藥用一君二臣三佐五使之&KR0003;其意以¶
　　謂藥雖衆主病者專在一物其他則節級¶
　　相爲用大略相統制如此爲冝不必盡然¶
　　也所謂君者主此一方者固無定物也藥¶
　　性論乃以衆藥之和厚者定以爲君其次¶
　　爲臣爲佐有毒者多爲使此謬&KR0003;也設若¶
　　欲攻堅積如巴豆軰豈得不爲君㦲¶
金罌子止遺&KR0165;取其温且澁也丗之用金罌者¶
　　待其紅熟時取汁熬膏用之大誤也紅則¶
　　味甘熬膏則全斷澁味都失本性今當取¶
　　半黄時採乾搗未用之¶
<pb:KR3j0092_SBCK_026-3a>¶
湯散丸各有所冝古方用湯最多用丸散者殊¶
　　少煑散古方無用者唯近出人爲之本體¶
　　欲逹五臟四肢者莫如湯欲留膈胃中者¶
　　莫如散乆而後散者莫如丸又無毒者冝¶
　　湯小毒者冝散大毒者須用丸又欲速者¶
　　用湯稍緩者用散甚緩者用丸此其大槩¶
　　也近丗用湯者全少應湯皆用煑散大率¶
　　湯劑氣𫝑完壯力與丸散倍蓰煑散者一¶
　　啜不過三五錢極矣比功較力豈敵湯𫝑¶
　　然湯旣力大則不冝有失消息用之全在¶
　　良工難可以定論拘也¶
古法採草藥多用二月八月此殊未當但二月¶
<pb:KR3j0092_SBCK_026-3b>¶
　　草巳芽八月苗未枯採掇者易辨識耳在¶
　　藥則未爲良時大率用根者&KR0002;有宿根須¶
　　取無莖葉時採則津澤皆歸其根欲驗之¶
　　但取蘆服地黄軰觀無苗時採則實而沉¶
　　有苗時採則虚而浮其無宿根者即候苗¶
　　成而未有花時採則根生巳足而又未衰¶
　　如今之紫草未花時採則根色鮮澤過而¶
　　採則根色黯惡此其効也用葉者取葉&KR0004;¶
　　長足時用牙者自從本&KR0003;用花者取花&KR0004;¶
　　敷時用實者成實時採皆不可限以時月¶
　　縁土氣有早晩天時有愆伏如平地三月¶
　　花者深山中則四月花白樂天遊大林寺¶
<pb:KR3j0092_SBCK_026-4a>¶
　　詩云人間四月芳菲盡山寺桃花始盛開¶
　　蓋常理也此地𫝑髙下之不同也如筀竹¶
　　笋有二月生者有四月生者有五月方生¶
　　者謂之晚筀稻有七月熟者有八九月熟¶
　　者有十月熟者謂之晩稻一物同一畦之¶
　　間自有早晚此性之不同也嶺嶠微草凌¶
　　冬不凋并汾喬木望秋先隕諸越則桃李¶
　　冬實朔漠則桃李夏榮此地氣之不同一¶
　　畒之稼則糞漑者先牙一丘之禾則後種¶
　　者晩實此人力之不同也豈可一切拘以¶
　　定月哉¶
本草注橘皮味苦柚皮味甘此誤也柚皮極苦¶
<pb:KR3j0092_SBCK_026-4b>¶
　　不可向口皮甘者乃橙耳¶
按月令冬至麋角解夏至鹿角解隂陽相反如¶
　　此今人用麋鹿茸作一種殆踈也又有刺¶
　　麋鹿血以代茸云茸亦血耳此大誤也竊¶
　　詳古人之意凢含血之物肉差易長其次¶
　䈥難長最後骨難長故人自胚胎至成人¶
　　二十年骨髓方堅唯麋角自生至堅無兩¶
　　月之乆大者乃重二十餘斤其堅如石計¶
　　一晝夜須生數兩凢骨之頓成長神速無¶
　甚於此雖草木至易生者亦無能及之此¶
　骨之至强者所以能補骨血堅陽道强精¶
　髓也豈可與凢血爲比㦲麋茸利補陽鹿¶
<pb:KR3j0092_SBCK_026-5a>¶
　　茸利補陰凢用茸無樂太嫰丗謂之茄子¶
　　茸但珎其難得耳其實少力堅者又太老¶
　　唯長數寸破之肌如朽木茸端如馬瑙紅¶
　　玉者最善又北方戎狄中有麋麖麈駞鹿¶
　　極大而色蒼麂黄而無班亦鹿之𩔖(角大/而有)¶
(文瑩瑩如玉/其茸亦可用)¶
枸杞陜西極邊生者髙丈餘大可作柱葉長數¶
　　寸無刺根皮如厚朴甘美異於他處者千¶
　　金翼云甘州者爲真葉厚大者是大體出¶
　　河西諸郡其次江池間埂上者實圓如櫻¶
　　桃全少核暴乾如餅極膏潤有味¶
淡竹對苦竹爲文除苦竹外悉謂之淡竹不應¶
<pb:KR3j0092_SBCK_026-5b>¶
　　别有一品謂之淡竹後人不䁱於本草内¶
　　别䟽淡竹爲一物今南人食筍有苦筍淡¶
　　筍兩色淡筍即淡竹也¶
東方南方所用細辛皆杜衡也又謂之馬蹄香¶
　　也黄白拳局而脆乾則作團非細辛也細¶
　　辛出華山極細而直深紫色味極辛嚼之¶
　　習習如椒其辛更甚於椒故本草云細辛¶
　　水漬令直是以杜衡僞爲之也襄漢間又¶
　有一種細辛極細而直色黄白乃是&KR0017;督¶
　　郵亦非細辛也¶
本草注引爾雅云蘦大苦注甘草也蔓延生葉¶
　　似荷青莖赤此乃黄藥也其味極苦謂之¶
<pb:KR3j0092_SBCK_026-6a>¶
　　大苦非甘草也甘草枝葉悉如槐髙五六¶
　　尺但葉端微尖而糙澁似有白毛實作角¶
　　生如相思角作一本生熟則角坼子如小¶
　　匾豆極堅齒嚙不破¶
胡麻直是今油麻更無他說予巳於靈苑方論¶
　　之其角有六稜者有八稜者中國之麻今¶
　　謂之大麻是也有實爲苴麻無實爲枲又¶
　　曰牡麻張騫始自大宛得麻油之種亦謂¶
　　之麻故以胡麻别之謂漢麻爲大麻也¶
赤箭即今之天麻也後人旣誤岀天麻一條遂¶
　　指赤箭别爲一物旣無此物不得已又取¶
　　天麻苗爲之滋僞不然本草明稱採根隂¶
<pb:KR3j0092_SBCK_026-6b>¶
　　乾安得以苗爲之草藥上品除五芝之外¶
　　赤箭爲第一此神仙&KR0024;理飬生上藥丗人¶
　　惑於天麻之&KR0003;遂止用之治風良可惜㦲¶
　　以謂其莖如箭旣言赤箭疑當用莖此&KR0057;¶
　　不然至如鳶尾牛膝之𩔖皆謂莖葉有所¶
　　似則用根耳何足疑哉¶
地菘即天名精也丗人旣不識天名精又妄認¶
　　地菘爲火蘝本草又出鶴虱一條都成紛¶
　　亂今按地菘即天名精蓋其葉似菘又似¶
　　名精(名精即/蔓精出)故有二名鶴虱即其實也丗¶
　　間有單服火蘝法乃是服地菘耳不當用¶
　　火蘝(火蘝本草名稀蘝即是猪膏/苗後人不識亦重復出之)¶
<pb:KR3j0092_SBCK_026-7a>¶
南燭草木記傳本草所&KR0003;多端今少有識者爲¶
　　其作青精飯色黒乃誤用烏臼爲之全非¶
　　也此木𩔖也又似草𩔖故謂之南草木今¶
　　人謂之南天燭者是也南人多植於廷檻¶
　　之間莖如朔藋有節髙三四尺廬山有&KR0313;¶
　　丈者葉微似棟而小至秋則實赤如丹南¶
　　方至多¶
太隂玄精生解州塩澤大滷中溝渠土内得之¶
　　大者如杏葉小者如魚鱗悉皆尖角端正¶
　　如龜甲其裙襴小墮其前則下剡其後則¶
　　上剡正如穿山甲相掩之處全是龜甲更¶
　　無異也色緑而瑩&KR1794;叩之則直理而折瑩¶
<pb:KR3j0092_SBCK_026-7b>¶
　　明如鑑折處亦六角如栁葉火燒過則悉¶
　　解折薄如栁葉片片相離白如霜雪平㓗¶
　　可愛此乃禀積隂之氣凝結故皆六角今¶
　　天下所用玄精乃絳州山中所出絳石耳¶
　　非玄精也楚州塩城古塩倉下土中又有¶
　　一物六稜如馬牙消清瑩如水晶潤澤可¶
　　愛彼方亦名太隂玄精然喜暴潤如塩鹻¶
　　之𩔖唯解州所岀者爲正¶
稷乃今之穄也齊晉之人謂即積皆曰祭乃其¶
　　土音乃無他義也本草左云又名穈子穈¶
　　子乃黍屬大雅維秬維秠維穈維芑秬秠¶
　　穈芑皆黍屬以色別丹黍謂之穈(穈音/門)今¶
<pb:KR3j0092_SBCK_026-8a>¶
　　河西人用穈字而音穈¶
苦耽即本草酸漿也新集本草又重岀苦眈一¶
　　條河西番界中酸漿有&KR0313;丈者¶
今之&KR0171;合香如堅木赤色又有&KR0171;合油如&KR2365;膠¶
　　今多用此爲&KR0171;合香按劉夢得傳信方用¶
　　&KR0171;合香云皮薄子如金色按之即少放之¶
　　即起良乆不定如蟲動烈者佳也如此則¶
　　全非今所用者更當精考之¶
薫陸即乳香也本名薫陸以其滴下如乳頭者¶
　　謂之乳頭香鎔塌在地上者謂之塌香如¶
　　臘茶之有滴乳白乳之品豈可各是一物¶
山豆根味極苦本草言味甘者大誤也¶
<pb:KR3j0092_SBCK_026-8b>¶
蒿之𩔖至多如青蒿一𩔖自有兩種有黄色者¶
　　有青色者本草謂之青蒿亦恐有別也陜¶
　　西綏銀之間有青蒿在蒿䕺之間時有一¶
　　兩株逈然青色土人謂之香蒿莖葉與常¶
　　蒿悉同但常蒿色緑而此蒿色青翠一如¶
　　松檜之色至深餘蒿並黄此蒿獨青氣稍¶
　　芬芳恐古人所用以此爲勝¶
按文蛤即呉人所食花蛤也魁蛤即車螯也海¶
　　蛤今不識其生時但海岸&KR0378;沙中得之大¶
　　者如棊子細者如油麻粒黄白或赤相雜¶
　蓋非一𩔖乃諸蛤之房爲海水礲礪光瑩¶
　　都非舊質蛤之屬其𩔖至多房之堅乆瑩¶
<pb:KR3j0092_SBCK_026-9a>¶
　　㓗者皆可用不適指一物故通謂之海蛤¶
　　耳¶
今方家所用漏蘆乃飛㢘也飛㢘一名漏蘆苗¶
　　似箬葉根如牛蒡綿頭者是也採時用根¶
　　今閩中所用漏蘆莖如油麻髙六七寸秋¶
　　深枯黒如漆採時用苗本草自有條正謂¶
　　之漏蘆¶
本草所論赭魁皆未詳審今赭魁南中極多膚¶
　　黒肌赤似何首烏切破其中赤白理如㯽¶
　　榔有汁赤如赭南人以染皮製鞾閩嶺人¶
　　謂之餘粮本草禹餘粮注中所引乃此物¶
　　也¶
<pb:KR3j0092_SBCK_026-9b>¶
石龍芮今有兩種水中生者葉光而末圎陸生¶
　　者葉毛而末銳入藥用生水者陸生亦謂¶
　　之天炙取少葉揉繫臂上一夜作大泡如¶
　　火燒者是也¶
麻子海東來者最勝大如蓮實出屯羅島其次¶
　　上郡北地所出大如大豆亦善其餘皆下¶
　　材用時去殻其法取麻子帛包之沸湯中¶
　　浸候湯冷乃取懸井中一夜勿令著水明¶
　　日日中暴乾就新瓦上輕挼其殻悉解簸¶
　　揚取肉粒粒皆完¶
夢溪筆談卷第二十六¶
<pb:KR3j0092_SBCK_026-10a>¶
　　廣陵曩丁雲擾幸存黌宫兩廡析爲官舎¶
　　儲粟之所士皆暴露時有子衿之歎¶
　　大帥周侯開藩之二年&KR0099;然謂成俗之方¶
　　本乎禮義學宫又禮義之本一日盡屏官¶
　　舎儲廪于外因其舊扶顛易圮而新之繼¶
　　廣田租稍増生貟㝷又斥其餘刋沈公筆¶
　　談爲飬士亡窮之利今方領侈&KR0209;彬彬然¶
　　禮義之風皆昔之在城闕者也夫教飬相¶
　　須旣教而飬之蔑如雖唐虞不能以化民¶
　　此稷契二官所以相爲表裏也今旣闢絃¶
　　歌之地又開資給之源可謂教飬兼得矣¶
　　此書公庫舊有之徃徃賈易以充郡帑不¶
<pb:KR3j0092_SBCK_026-10b>¶
　　及學校今兹及是益見薄於已而厚於士¶
　　賢前人逺矣脩年代匱泮宫備校書之職謹¶
　　識其本末且證辨訛舛凢五十餘字疑者¶
　　無他本不敢以意驟易姑存其舊以俟好¶
　　古博雅君子筆談所紀皆¶
　　祖宗盛時典故卿相太平事業及前世制¶
　　作之美雖目見耳聞者皆有補於世非他¶
　　雜誌之比云乾道二年六月日左迪功郎¶
　　充揚州州學教授湯　脩年　跋¶
