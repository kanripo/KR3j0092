# -*- mode: mandoku-view; -*-
#+TITLE: 夢溪筆談
#+DATE: 2015-09-12 00:24:31.125960
#+PROPERTY: ID KR3j0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB07n0610-010夢溪筆談-卷十.
<pb:KR3j0092_SBCK_010-1a>¶
夢溪筆談卷第十¶
　　　　　　　　　沈　括　存中¶
　　　　人事二¶
蔣堂侍郎爲淮南轉運使日屬縣例致賀冬至¶
　　書皆&KR0300;書即還有一縣令使人獨不肯去¶
　　須責回書左右諭之皆不聽以至呵逐亦¶
　　不去曰寧得罪不得書不敢回邑時蘇子¶
　　美在坐頗駭怪曰皁𨽻如此野很其令可¶
　　知蔣曰不然審必健者能使人不敢慢其¶
　　命令如此乃爲一簡荅之方去子美歸吴¶
　　中月餘得蔣書曰縣令果健者遂爲之延¶
　　譽後卒爲名臣或云乃天章閣待制杜杞¶
<pb:KR3j0092_SBCK_010-1b>¶
　　也¶
國子博士李餘慶知常州強於政事果於去惡¶
　　凶人惡吏畏之如神末年得疾甚困有州¶
　　醫博士多過𢙣常懼爲餘慶所發因其困¶
　　進利藥以毒之服之洞泄不已勢已危餘¶
　　慶察其姦使人扶舁坐㕔事召醫博士杖¶
　　殺之然後歸卧未及席而死葬於横山人¶
　　至今畏之過墓者皆下有病瘧者取墓土¶
　　着床席間輒差其敬憚之如此¶
盛文肅爲尚書右丞知&KR0045;州簡重少所許可時¶
　　夏有章自建州司户叅軍授鄭州推官過¶
　　揚州文肅驟稱其才雅明日置酒召之人¶
<pb:KR3j0092_SBCK_010-2a>¶
　　有謂有章曰盛公未甞燕過客甚器重者¶
　　方召一飯有章荷其意别日爲一詩謝之¶
　　至客次先使人持詩以入公得詩不發封¶
　　即還之使人謝有章曰度已衰老無用此¶
　　詩不復得見有章殊不意徃見通判刀繹¶
　　具言所以繹亦不諭其由曰府公性多忤¶
　　詩中得無激觸否有章曰元未曽發封又¶
　　曰無乃筆札不嚴曰有章自書極嚴謹曰¶
　　如此必是將命者有所忤耳乃徃見文肅¶
　　而問之夏有章今曰獻詩何如公曰不曽¶
　　讀巳還之繹曰公始待有章甚厚今乃不¶
　　讀其詩何也公曰始見其氣韻清秀謂必¶
<pb:KR3j0092_SBCK_010-2b>¶
　　逺器今封詩乃自稱新圃田從事得一幕¶
　　官遂尓輕脫君但觀之必止於此官志巳¶
　　滿矣切記之他日可驗賈文元時爲叅政¶
　　與有章有舊乃薦爲舘職有詔候到任一¶
　　年召試明年除舘閣校勘御史發其舊事¶
　　遂寢奪改差國子監主簿仍帶鄭州推官¶
　　未幾卒於京師文肅閱人物多如此不復¶
　　挾他術¶
林逋隱居杭州孤山常畜兩鶴縱之則飛入雲¶
　　霄盤旋乆之復入籠中逋常汎小艇逰西¶
　　湖諸寺有客至逋所居則一童子出應門¶
　　延客坐爲開籠縱鶴良乆逋必棹小舡而¶
<pb:KR3j0092_SBCK_010-3a>¶
　　歸蓋甞以鶴飛爲驗也逋髙逸倨傲多所¶
　　學唯不能棊常謂人曰逋丗間事皆能之¶
　　唯不能擔糞與着棊¶
慶暦中有近侍犯法罪不至死執政以其情重¶
　　請殺之范希文獨無言退而謂同列曰諸¶
　　公勸　人主法外殺近臣一時雖快意不¶
　　冝教手滑諸公黙然¶
景祐中審刑院断獄有使臣何次公具獄主判¶
　　官方進呈　上忽問此人名次公者何義¶
　　主判官不能對是時龐莊敏爲殿中丞審¶
　　刑院詳議官從官長上殿乃越次對曰臣¶
　　甞讀前漢書黄覇字次公蓋以覇次王也¶
<pb:KR3j0092_SBCK_010-3b>¶
　　此人必慕黄覇之爲人　上頷之異日復¶
　　進讞　上顧知院官問曰前時姓龐詳議¶
　　官何故不來知院對任滿巳出外官　上¶
　　遽指揮中書與在京差遣除三司檢法官¶
　　俄擢三司判官慶暦中遂入相¶
夢溪筆談卷第十¶
